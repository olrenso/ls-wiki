---
aliases: Immunoglobuline, Anticorpo
share: true
---
Gli *anticorpi* sono complessi proteici appartenenti alla categoria delle *immunoglobuline* alla base dell’[[Immunità umorale|Immunità umorale]] che fungono da mezzo d'identificazione e neutralizzazione di corpi estranei. In particolare velocizzando l’azione dei macrofagi.

Ogni anticorpo è costituito da due *catene leggere* e da due *catene pesanti*, grandi il doppio o più delle catene leggere. Ogni catena è a sua volta composta da una *regione cristallizzata* (*C*) e da una *regione variabile* (*V*). Mentre la prima rimane costante la seconda varia in funzione dell’[[Antigene|Antigene]] da riconoscere.

![|500](98801e912b232a356f24a179e7d6ca47_MD5%201.png)

Gli anticorpi possono essere di cinque classi:
- *IgG*, a forma di Y — sono la forma circolante più abbondante.
- *IgM*, pentameri di IgG.
- *IgA*
- *IgE*
- *IgD*

![|500](c5084fc6ed8032d77e9f727cc213898f_MD5%201.png)

## Funzioni
Gli anticorpi prendono parte alla [[Risposta immunitaria|Risposta immunitaria]] in vari modi:
- *Neutralizzando* direttamente le tossine. Legandosi a esse possono impedire la loro azione dannosa.
- *Agglutinando* i batteri o virus. Dato che ogni immunoglobulina ha due siti di legame questa può legarsi agli antigeni presenti su due patogeni diversi. Unendo l’azione di più anticorpi si crea una rete molecolare che blocca l’azione dei corpi estranei.
- Stimolando il [[Sistema del complemento|Sistema complementare]].
- *Opsonizzando* i patogeni rivestendoli di *opsonine* e velocizzando la fagocitosi da parte di [[Macrofago|Macrofagi]] e [[Granulociti|Granulociti]].

![](3053da4efe6aca1c6999cc8995bf84d7_MD5%201.png)