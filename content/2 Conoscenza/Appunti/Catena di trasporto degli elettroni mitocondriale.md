---
share: true
---
La *catena di trasporto degli elettroni* è la prima fase della [[Fosforilazione ossidativa|Fosforilazione ossidativa]] in cui avviene il recupero gli elettroni dai [[Molecole Energetiche|trasportatori]] derivanti dalle fasi precendenti della [[Respirazione cellulare|Respirazione cellulare]] e viene generata una forza proton–motrice fra la membrana interna del [[Mitocondrio|Mitocondrio]].

È costituita da quattro complessi enzimatici (I, II, III e IV) fra cui sono presenti l’[[Coenzima Q|ubichinone]] apolare all’interno della membrana (fra i complessi I, II e III) e il [[Citocromi|citocromo]] c polare sulla faccia esterna della membrana (fra il complesso III e IV) per il trasporto degli elettroni.
Secondo il *modello diffusionale* i complessi sono posti in sequenza lungo la membrana mitocondriale interna.

![|450](1d687268fae51abbc2ca4b0dc4e2cf76_MD5%201.png)

Studi più recenti hanno dimostrato che i complessi I, III e IV sono associati in un unico supercomplesso, il *respirosoma*. (Modello di trasferimento degli elettroni)

I complessi I, III e IV (o respirosoma) sono composti transmembrana, affacciandosi sia sulla matrice mitocondriale che sullo spazio intermembra e operano come pompe protoniche. Il complesso II, la succinato deidrogenasi del [[Ciclo di Krebs|Ciclo di Krebs]] è una proteina di superficie ed è rivolta verso la matrice, sede del ciclo degli acidi carbossilici.

Ai complessi I, II, III e IV si aggiungono altre due idrogenasi poste internamente ed esternamente la membrana interna, rispettivamente la deidrogenasi esterna e la deidronegasi interna.

![|450](35115fd0ac80b972cde0cc76e431bb88_MD5%201.png)

Il ruolo di questi complessi enzimatici è quello di raccogliere gli equivalenti riducenti dalle [[Molecole Energetiche|Molecole Energetiche]] generate attraverso la [[Glicolisi|Glicolisi]], il [[Ciclo di Krebs|Ciclo di Krebs]] e altre vie metaboliche e il loro uso per ridurre l’ossigeno in acqua e per la separazione di protoni fra la matrice e lo spazio intermembrana del mitocondrio.

Più nel dettaglio i vari componenti della catena operano come di seguito:
- Il *complesso I* raccoglie il [[Nicotinammide adenina dinucleotide|NADH]] prodotto all’interno della matrice, principalmente dal ciclo di Krebs, pompa quattro protoni e trasferisce gli elettroni all’ubichinone.
- Il *complesso II* trasferisce gli elettroni dal [[Flavina adedina dinucleotide|FAD]] ridotto (FADH<sub>2</sub>) derivante dal ciclo di Krebs all’ubichinone.
- Il *complesso III* raccoglie gli elettroni dall’ubichinone, li trasferisce al citocromo c e pompa 4 protoni per ogni coppia di elettroni.
- Il *complesso IV* raccoglie gli elettroni dal citocromo c, pompa 2 protoni e riduce un ossigeno in acqua ($\ce{1/2 O2 + 2H+ + 2e- -> H2O}$).
- La *deidrogenasi esterna* trasferisce gli elettroni dal [[Nicotinammide adenina dinucleotide|NADH]] o dal [[Nicotinammide adenina dinucleotide fosfato|NADPH]] delle vie esterne al mitocondrio ([[Glicolisi|Glicolisi]], [[Via dei pentoso-fosfati|Via dei pentoso-fosfati]], …).
- La *deidrogenasi interna* trasferisce gli elettroni dal [[Nicotinammide adenina dinucleotide|NADH]] o dal [[Nicotinammide adenina dinucleotide fosfato|NADPH]] delle vie interne alla matrice mitocondriale. Presenta una [[Costante di Michaelis-Menten|Costante di Michaelis-Menten]] maggiore rispetto al complesso I e per tale motivo interviene a supporto di questo solo in presenza di un’elevata concentrazione di NAD(P)H.
- L’*ubichinone* trasporta gli elettroni fra i complessi I, II e III. Per ogni coppia di elettroni trasportati pompa nello spazio intermembrana altri due protoni.
- Il *citocromo c* trasporta gli elettroni fra il complesso III e il complesso IV.

All’interno dei complessi il trasferimento degli elettroni avviene da parte di altre [[Molecole Energetiche|Molecole Energetiche]], soprattutto [[Citocromi|Citocromi]] e composti di ferro–zolfo.

Il risultato del pompaggio di protoni dalla matrice allo spazio intermembrana crea un gradiente chimico (di [[pH|pH]]) ed elettrico (dovuto alla separazione delle cariche) con una [[Differenza di potenziale elettrico|Differenza di potenziale elettrico]] di circa 150 mV, che prende il nome di *forza proton–motrice*.