---
aliases: Felci
share: true
---
> - Dominio: *Eukaryota*
> 	- Regno: *Plantae*
> 		- Sottoregno: [[Tracheofite|Tracheobionta]]
> 			- Divisione: *Pteridophyta*

Le *Pteridophyta*, o *Pteridofite*, sono una divisione di [[Tracheofite|Piante vascolari]] comprendenti circa 10'000 specie raggruppate in 250 generi di *felci*, acquatiche e terresti, diffuse in tutto il mondo.
Rappresentano il gruppo più numeroso dopo le angiosperme.
Alcune specie sono utilizzate come piante ornamentali da appartamento.

![|400](ea7b65e4d79300e18d375a5f3c0ffa68_MD5%201.jpg)

#### Tassonomia
Comprendono quattro classi:
- Psilotopsida
- Polypodiopsida
- [[Equisetopsida|Equisetopsida]]
- Marattiopsida

## Morfologia
### Sporofito
Possono avere differenti morfologie, ma in genere hanno le seguenti caratteristiche.

Hanno un [[Rizoma|Rizoma]] carnoso da cui si sviluppano ogni anno nuovi gruppi di foglie che sono in grado di emettere radici avventizie.

Le foglie composte, dette *fronde*, sono [[Macrofillo|Macrofilli]] formati da foglioline (o pinne) inserite su un rachide.
Durante lo sviluppo si distendono a partire da una posizione in cui sono arrotolate su sé stesse, nella così detta [[Vernazione circinnata|Vernazione circinnata]].

![](d62323e98395b6ed327b8932aac1074a_MD5%201.jpg)![](e461f60fb9da559a3a69290b670f29db_MD5%201.png)

Gli sporangi sono raggruppati in *sori* posti sulla pagina inferiore delle foglie o sulla parte terminale di [foglie modificate](https://i.imgur.com/WDY40uW.png). Talvolta sono protetti da una membrana che prende il nome di [indusio](https://i.imgur.com/4It4K63.png).
La disposizione degli sporangi rappresenta un carattere tassonomico.

Dalla germinazione delle spore si ottiene il *protallo* che svilupperà gli anteridi e gli archegoni in tempi separati.

![](413aadae608dbfb6986b586e16ae4568_MD5%201.png)![](355f89f15f9e735ac56ca4ef1c832ee3_MD5%201.png)

Gli sporangi possono essere di due tipi, in base alla modalità di formazione:
- *Eusporangi*, quando si sviluppano da un gruppo di cellule superficiali che formano un *tappeto*, il quale nutre le spore mentre si stanno formando.
- *Leptosporangi*, dove lo sporangio si origina da una sola cellula sulla foglia.

![](1a30d4871dbf91df609af1a8823e67a1_MD5%201.png)

A maturazione gli sporangi si aprono grazie a particolari strutture.

### Gametofito
Il gametofito delle felci prende il nome di *protallo* e assume una forma simile ad un cuore.

Dal protallo si sviluppano i rizoidi, gli archegoni e gli anteridi. Dalla fecondazione si sviluppa lo zigote, e quindi lo sporofito, direttamente dal gametofito.

![](37062b1fa66c3a971bf94bd465315eb6_MD5%201.png) 
![](c237f58f70fe816c1a2dd30ca628381a_MD5%201.png)

## Ciclo vitale
![](18159f7fb8c2d28301b1e3731585f576_MD5%201.png)