---
aliases: Ritocchino,
share: true
---
La *sistema a ritocchino* è una [[Sistemazioni idraulico-agrarie|Sistemazione idraulico-agraria]] di collina in cui si effettuano le [[Lavorazioni meccaniche del suolo|Lavorazioni meccaniche del suolo]] lungo le linee di massima pendenza.

Gli appezzamenti, di dimensioni ridotte[^1], con una pendenza del 5–10%, sono affiancati da [[Affossatura|Affossature]] (e alberature) che confluiscono in un canale trasversale a valle.

A monte dell’appezzamento è presente un *fosso di guardia* per la raccolta delle acque provenienti dai terreni soprastanti, in questo modo si limita la quantità d’acqua che scorre sull’appezzamento.

Le affossature a ritocchino, dette *acquidocci*, sono generalmente armati (*acquidocci armati*) con uno scheletro di pietre (o altro materiale) oppure inerbiti, specialmente nel caso si utilizzino depressioni di origine naturale, in modo da ridurre i fenomeni di smottamento ed erosione dovuti all’elevata velocità dell’acqua di scorrimento.
Possono inoltre, qualora necessario, presentare accorgimenti per ridurre la velocità di deflusso dell’acqua, per esempio tramite gradoni.

![|250](0ddeb4a5632369fec92c84b97bc635a8_MD5%201.png)

[^1]: 15–30 metri di larghezza e 100–150 metri di lunghezza.

Risulta essere particolarmente efficace contro gli smottamenti, in quanto garantisce il veloce drenaggio dell’acqua ma al tempo stesso la superficie del [[Suolo|Suolo]] è soggetta a una modesta [[Erosione idrica del suolo|Erosione idrica]].

Le [[Lavorazioni meccaniche del suolo|Lavorazioni meccaniche del suolo]] possono altresì essere complicate, più dispendiose e meno sicure in caso di pendenze troppo elevate.

L’acqua si incanala lungo le linee di lavorazione. 


![|400](9c9ddb4e1e52603bb161abb4e88833de_MD5%201.png)