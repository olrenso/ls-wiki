---
aliases: Riproduzione assessuata vegetale, Riproduzione agamica, Agamia
share: true
---
La [[Riproduzione asessuata|Riproduzione asessuata]] nei vegetali, *riproduzione vegetativa* o *agamia*, permette alle piante di creare cloni di se stesse a seguito del distacco di una parte del loro corpo.
L'unico modo in cui si può avere una variazione del corredo cromosomico è tramite una mutazione del *DNA meristematico*, ossia una mutazione genetica di quelle poche cellule presenti nei [[Tessuti meristematici|Tessuti meristematici]] di apici e gemme ascellari.

Può avvenire secondo diverse modalità: [[Scissione|Scissione]], [[Gemmazione|Gemmazione]], [[Frammentazione|Frammentazione]], [[Apomissia|Apomissia]].
Da un aspetto agronomico risultano rilevanti le seguenti tecniche: [[Talea|Talea]], [[Margotta|Margotta]], [[Propaggine|Propaggine]] e [[Micropropagazione|Micropropagazione]].

Gli organi di propagazione che si formano per (o atti alla) riproduzione agamica sono detti *propaguli* ([[Tubero|tuberi]], [[Rizoma|rizomi]], [[Stolone|stoloni]], [[Bulbo|bulbi]] e bulbilli, spore).

Alcuni dei vantaggi della riproduzione agamica includono:
- necessità di un solo individuo;
- possibilità di ottenere maggior individui figli da specie che producono pochi semi;
- si ottengono piante già “adulte”, più vigorose che nate da seme;
- si evita la [[Dormienza dei semi|Dormienza dei semi]];
- si ottengono individui omogenei; ciò rappresenta un vantaggio in ambienti stabili in quanto la spesa energetica per la riproduzione agamica è minore rispetto a quella per la riproduzione sessuale.