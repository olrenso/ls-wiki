---
share: true
---
La *struttura del suolo* è una proprietà fisica e dinamica di un [[Suolo|Suolo]] che descrive l’aggregazione e la stabilità delle componenti primarie della fase solida del terreno, ossia le interazioni fisiche fra sabbia, limo, argilla e [[Sostanza organica del suolo|Sostanza organica]].

Il processo con cui si forma una determinata struttura, detto [[Aggregazione del suolo|Aggregazione del suolo]], è determinato vari fenomeni fisici, chimici e biologici i quali intervengono a legare le singole particelle e aggregati più piccoli in aggregati più o meno grandi e di varia forma.
La struttura è altresì dipendente dalle [[Lavorazioni meccaniche del suolo|Lavorazioni meccaniche]] eseguite.

Essendo una proprietà dinamica, come si può formare può anche essere persa attraverso i processi di [[Destrutturazione del suolo|Destrutturazione del suolo]], riducendo l’attitudine del suolo alla [[Produzione vegetale|Produzione vegetale]].

![|400](7c3cec145d9e41a341944c20a4703d9a_MD5%201.png)

Gli aggregati si differenziano in primari (diametro < 250 µm) e secondari (costituiti da aggregati primari), questi a loro volta si classificano in base al diametro in:
- *Zolle*, ⌀ > 100—150 mm
- *Zollette*, 5 mm < ⌀ < 100 mm
	- *Aggregati zollosi*,  50 < ⌀ < 150 mm
	- *Macroaggregati*, 5 < ⌀ < 50 mm
- *Aggregati ottimali* o *grumi*, 1 < ⌀ < 5 mm
- *Microaggregati*, 0,25 < ⌀ < 1 mm
- *Aggregati astrutturali*, ⌀ < 0,25 mm

![|400](fbfbcfc520f47f3ae996d9d4c17378d3_MD5%201.png)

Nel complesso la struttura di un suolo viene classificata nelle seguenti classi:
- *Glomerulare* o *sferoidale*
	- *Grumosa*, tipica di [[Orizzonte pedologico|Orizzonti]] ricchi di [[Sostanza organica del suolo|Sostanza organica]], attività biotica e apparati radicali. Gli aggregati di forma sferoidale sono debolmente uniti a formare aggregati secondari.
	- *Granulare*, derivante dalla disgregazione degli atmosferili, meno porosa rispetto alla grumosa.
	- *Di disgregazione*, ad opera delle [[Lavorazioni meccaniche del suolo|Lavorazioni meccaniche del suolo]].
- *Lamellare*, è costituita da sottili strutture lamellari orizzontali. Si può originare a seguito di normali [[Pedogenesi|Processi pedogenetici]] o a causa di lavorazioni meccaniche che comportano la formazione di una [[Suola di lavorazione|Suola di lavorazione]].
- *Prismatica*, costituita da aggregati caratterizzati dalla parte superiore piatta.
- *Colonnare*, struttura con sviluppo principalmente verticale tipica degli orizzonti B.
- *Poliedrica*, comune degli orizzonti poveri di humus e di attività biologica.
- *Massiva*, se il suolo si fraziona in masse compatte.
- *A particelle singole*, in cui la struttura è assente, tipica degli orizzonti C e inferiori o eccessivamente compatti.

![|500](bfa6f356a4c35450499885e7e7330bf0_MD5%201.png)

![[Pasted image 20240115183457.png|500]]

La struttura di un suolo può essere valutata con uno o più dei seguenti metodi:
- Misure dirette:
	- *Valutazione visiva* della [[Porosità del suolo|Porosità]].
	  ![[Pasted image 20240115093839.png|300]]
	- *Test di caduta*
	- *Separazione degli aggregati e setacciatura* ![[Pasted image 20240115093548.png|300]]
- Misure indirette, attraverso la misura di proprietà collegate:
	- [[Massa volumica apparente del suolo|Massa volumica apparente]]
	- [[Resistenza alla penetrazione del suolo|Resistenza alla penetrazione]]
	- [[Velocità di infiltrazione|Velocità di infiltrazione]] e curva di ritenzione idrica ([[Contenuto idrico del suolo|Contenuto idrico del suolo]])

Infine la stabilità strutturale può essere quantificata con l’indice di [[Stabilità degli aggregati|Stabilità degli aggregati]].