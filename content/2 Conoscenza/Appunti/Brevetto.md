---
aliases: Brevetti
share: true
---
Il brevetto è un contratto fra lo stato o insieme di essi e un inventore, come singolo, gruppo o azienda, che assicura all’inventore il diritto d’esclusività della sua invenzione per un periodo di tempo finito.

Il brevetto consente all’inventore di compensare le spese per la ricerca, tuttavia, oltre a comportare degli oneri, deve essere pubblicato e reso noto rendendo patrimonio comune l’invenzione.

Il brevetto concede:
- Facoltà esclusiva di attuare l’invenzione e trarre profitto nel territorio dello stato in cui è stato registrato
- Esclusione di terzi di utilizzare l’invenzione.
- Esclusione di terzi di commerciare il prodotto dell’invenzione.

Presenta due caratteristiche:
- Territorialità, il brevetto è valido soltanto nello stato in cui è stato concesso.
- Durata definita, generalmente 20 anni dal deposito della domanda che si riducono a 16–18 di vita utile in base ai tempi burocratici per l’approvazione della domanda.

Il brevetto non vale in ambito privato e con fini non commerciali o per fini di ricerca.


Oggetti di brevetto sono esclusivamente le invenzioni, e non le scoperte, ossia le idee originali, non esistenti in precedenza, nate dall’ingegno dell’inventore oppure soluzioni innovative e inesistenti a problemi già esistenti.

Può essere:
- Invenzione di prodotto
- Invenzione di processo
- Invenzione di impiego o nuovo uso

La legislazione italiana prevede quattro prerequisiti:
1. Novità
2. Originalità
3. Non ovvietà
4. Industrialità