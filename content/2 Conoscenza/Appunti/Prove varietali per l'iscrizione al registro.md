---
share: true
---
Le *prove varietali* sono una serie di test e analisi a cui sono sottoposte le nuove [[Cultivar|Cultivar]] prima di poter essere iscritte al registro delle varietà e poter essere commercializzate.

Attraverso tali prove, eseguite dal CREA–DC, si assicura che il [[Materiale di propagazione|Materiale di propagazione]] della varietà sia conforme alle caratteristiche varietali, che sia di buona qualità e che la varietà abbia soddisfacenti caratteristiche agronomiche.

Sono previstre tre prove.
1. *Prova descrittiva* (DUS test): valuta l’identità varietale (o distinguibilità), l’uniformità e la stabilità dei caratteri della varietà. Questa deve infatti essere distinguibile per almeno un carattere da altre varietà già iscritte e il [[Materiale di propagazione|Materiale di propagazione]] deve garantire l’uniformità dei caratteri e la stabilità nella progenie.
   Le prove descrittive sono redatte dalla CPVO[^1] o dall’UPOV[^2] e sono tipiche per ogni specie.
2. *Prova agronomica*: per valutare il valore agronomico sono analizzati parametri come la [[Produzione utile|Resa]], la resistenza ad avversità biotiche (patogeni, insetti, …) e abiotiche (temperature rigide, …), la durata delle fasi fenologiche, …
   La prova agronomica è considerata superata quando la nuova varietà ha una produzione pari o superiori a quelle di controllo (rappresentate dalle principali cultivar coltivate al momento della prova varietale) oppure possedere caratteri nuovi e significativi come resistenza a stress, determinate avversità biotiche o particolari qualità del prodotto utile.
3. *Prove di laboratorio*: ottenendo informazioni dettagliate sulle caratteristiche biochimiche, genetiche e tecnologiche della pianta e del prodotto utile.

Le suddette prove sono ripetute per minimo 2–3 anni e in almeno due areali differenti. Affinché l’iscrizione sia accettata ciascuna prova deve essere superata.

[^1]: *Community Plant Variet Office*.
[^2]: *Union for the Protection Of new Variety of plants*.