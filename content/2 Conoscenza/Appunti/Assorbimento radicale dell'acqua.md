---
share: true
---
L’*assorbimento radicale dell’acqua* è l’insieme dei fenomeni e processi che concorrono all’assorbimento da parte delle [[Radice|Radici]] dell’acqua necessaria al sostentamento dell’attività metabolica di una pianta.

A livello dell’[[Sistema radicale|Apparato radicale]] le cellule vegetali generano un [[Potenziale idrico|Potenziale idrico]] minore rispetto a quello dell’[[Contenuto idrico del suolo|Acqua nel suolo]] con conseguente [[Diffusione|Diffusione]] passiva dell’acqua verso le radici.

L’acqua, giunta alle radici, può seguire due differenti vie per entrare all’interno dei tessuti:
- *Via apoplastica*, attraversando l’[[Apoplasto|Apoplasto]], gli spazi intracellulari e le componenti delle [[Parete cellulare vegetale|Pareti]][^1] cellulari dei [[Peli radicali|Peli radicali]] e delle cellule della [[Corteccia|Corteccia radicale]].
- *Via simplastica*, entrando nel [[Simplasto|Simplasto]], venendo assorbita in modo attivo dalle cellule, attraversando quindi la parete e procedendo da cellula a cellula verso i canali xilematici passando per i [[Plasmodesmi|Plasmodesmi]].

![|300](464e085c322128dc1a36724c05abc120_MD5%201.png)

Qualsiasi sia la via che l’acqua percorre, giunta alla banda del Caspary dell’[[Endodermide|Endodermide]], può proseguire solo per via simplatica regolata dalle cellule di quest’ultimo tessuto, per poi essere immessa nei [[Fasci conduttori|Fasci conduttori]] ed essere [[Trasporto dei liquidi|Trasportata]] nella parte epigea della pianta.
Una volta nello [[Xilema|Xilema]] l’acqua prosegue nuovamente per via apoplastica.

La presenza della banda del Caspary evita che eventuali soluti [[Xenobiotico|Xenobiotici]] presenti nella soluzione circolante del suolo entrino nei vasi xilematici. L’assorbimento per via simplastica consente il passaggio esclusivamente dell’acqua.

![|500](1d3042d290eb27c2568a0a88468fda6b_MD5%201.png)

[^1]: Le componenti della parete, emicellulosa, cellulosa, pectine, sono di loro natura permeabili all’acqua. Questa può quindi passare attraverso le pareti senza attraversare la membrana del protoplasto e quindi entrare nel citoplasma.

Il continuo approvvigionamento d’acqua da parte dell’apparato radicale è garantito da tre processi:
- [[Flusso idrico insaturo|Flusso idrico insaturo]] per [[Capillarità|Capillarità]], l’assorbimento dell’acqua da parte delle radici crea un gradiente di [[Potenziale idrico|Potenziale idrico]] che induce un flusso idrico capillare verso le radici.
- *Espansione e crescita radicale*, le radici allungandosi, ramificandosi e sviluppando nuovi peli radicali raggiungono nuove porzioni di suolo dove l’acqua non è ancora stata assorbita.
- *Profondità d’espansione radicale*, più le radici sono sviluppaste in profondità e maggior acqua può essere disponibile alla pianta.

Un fattore importante nell’efficacia d’assorbimento dell’acqua è il contatto fra le radici e il suolo.
In condizioni di aridità, specialmente nelle ore più calde del giorno, è possibile che l’eccessiva [[Evapotraspirazione|Evapotraspirazione]] causi la contrazione delle radici con riduzione della superficie di contatto con le particelle di suolo.

![|300](78e5b0989f916c5025091431553ede67_MD5%201.png)