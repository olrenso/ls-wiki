---
share: true
---
L’*autocoria* è la [[Dispersione degli organi di propagazione|Dispersione degli organi di propagazione]] messa in atto da una pianta senza agenti estranei, quindi solo da parti della pianta stessa, inclusi gli stessi organi di propagazione.

Si può differenziare in *autocoria passiva* quando i [[Seme|Semi]] o altri organi di propagazione non presentano alcun adattamento che ne favoriscono la dispersione nello spazio, e in *autocoria attiva* quando la pianta interviene attivamente nella dispersione dei semi o dei propaguli.

Può essere inoltre differenziata, in riferimento alla [[Riproduzione agamica|Riproduzione agamica]] in *autocoria statica* e *autocoria dinamica*.
Nell’autocoria statica le gemme sono poste sul colletto o su radici fittonanti, senza possibilità di diffondersi ed esplorare lo spazio. 
Viceversa, per mezzo dell’autocoria dinamica le gemme sono portate su [[Stolone|Stoloni]], [[Rizoma|Rizomi]], [[Tubero|Tuberi]] o [[Bulbo|Bulbi]], oltre che dalle radici (gemme avventizie), permettendo una più efficace diffusione e colonizzazione dell’ambiente.