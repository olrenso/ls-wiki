---
aliases: Soluzione,
share: true
---
Le soluzioni sono [[Miscela|Miscele]] omogenee di due o più sostanze contenute in una fase solida, liquida o gassosa.

All'interno delle soluzioni si individua un [[Solvente|Solvente]] e uno o più *soluti*.
Il solvente è il componente più abbondante del sistema all'interno del quale sono distribuiti omogeneamente i soluti.

Un aspetto importante delle soluzioni è la [[Concentrazione|Concentrazione]], ricavabile sperimentalmente mediante [[Titolazione|Titolazione]]

In base alle condizioni di temperatura e pressione un soluto sarà più o meno [[Solubilità|Solubile]] in un dato solvente.

## Perché avvengono le soluzioni
Alla base della formazione delle soluzione si hanno due aspetti chimici:
- La [[Diffusione|Diffusione]] della materia
- Le [[Forze intermolecolari|Forze intermolecolari]]

#### Diffusione
Due sostanze tendono spontaneamente, senza alcun contributo energetico, a diffondersi nell'ambiente aumentando l'[[Entropia|Entropia]] — ossia il disordine — del sistema.

![](c81f4808d6287209e2f614bcd082e3d9_MD5%201.png)

#### Interazioni molecolari
Nella formazione di una soluzione sono coinvolte tre tipi di [[Forze intermolecolari|interazioni intermolecolari]]:
- Interazioni soluto-soluto
- Interazioni solvente-solvente
- Interazioni soluto-solvente

Affinchè una soluzione si possa formare le forze intermolecolari fra le molecole di solvente e di soluto devono essere maggiori o uguali di quelle interne ai componenti isolati della soluzione.

In tal caso si verificherà il processo di [[Dissoluzione|Dissoluzione]] (o *idratazione* nel caso di acqua) in cui il solvente rompe le forze intermolecolari dei soluti — ad esempio la rottura dell’energia reticolare in un sale.

![](8146cf64dd1af8c6c72c53d45c84d794_MD5%201.png)
![](3905cbb3504bd7bc18191fd083a18315_MD5%201.png)

## Variazione di energia
Dato che affinchè una soluzione possa crearsi bisogna rompere i legami fra le molecole di soluto e le molecole di solvente — in modo tale che possano interagire fra loro — alla [[Dissoluzione|Dissoluzione]] è legata una *variazione di energia* del sistema.

Nella rottura dei legami di solvente e soluto si ha un aumento di energia in quanto è necessaria a rompere le [[Forze intermolecolari|Forze]] attrattive. 
Durante la formazione della soluzione si ha invece un guadagno di energia, con la formazione di legami soluto-solvente.

Se la soluzione finale ha un’energia maggiore dei singoli componenti separati il processo sarà endotermico — $\Delta H > 0$.
Se la soluzione ha invece un’energia minore il processo sarà esotermico — $\Delta H < 0$.

$\Delta H < 0$ → Il sistema rilascia energia all’esterno
$\Delta H > 0$ → Il sistema acquista energia dall’esterno

![](9701fa40d4675a365c414d2ded33479c_MD5%201.png)

---

La *solubilità* di un composto è la quantità massima di questo in grado di sciogliersi completamente in una data quantità di [[Solvente|Solvente]] a determinate condizioni di pressione e temperatura. 

Può espressa come:
$$\alpha = \frac{c}{c_s}$$
Dove $c$ è la concentrazione attuale e $c_s$ la concentrazione a saturazione — ovvero quando la [[Soluzioni|Soluzione]] ha raggiunto la sua massima concentrazione di soluto.

Oppure tramite la [[Costante di solubilità|Costante di solubilità]].

Quando il soluto si trova in concentrazioni maggiori al suo limite di solubilità avviene la [[Precipitazione|Precipitazione]] della quantità in eccesso.

La solubilità può essere influenzata da:
- Interazioni soluto-solvente
- Pressione
- Temperatura
- Presenza di uno ione comune
- pH

### Interazioni Soluto-Solvente
All'aumentare delle [[Forze intermolecolari|Forze intermolecolari]] fra soluto e solvente la solubilità del soluto aumenterà.

In particolare un composto polare tenderà a sciogliersi più facilmente in solventi polari, viceversa i composti apolari nei solventi apolari → simile scioglie simile.

Due liquidi in grado di formare una soluzione vengono detti *miscibili*, viceversa sono *immiscibili*.

Inoltre all'aumentare della massa molare aumenta anche la solubilità.

![|200](8cb17886967724621146ea898d35e192_MD5%201.png)

### Pressione
La pressione influenza in particolar modo la solubilità dei gas. All'aumentare della pressione aumenta anche la solubilità del gas. La solubilità di un gas in relazione alla pressione del sistema è definita dalla [[Legge di Henry|Legge di Henry]].

![](784b183151b04342e46284160143adef_MD5%201.png)

### Temperatura
Nei solidi la solubilità aumenta all'aumentare della temperatura. Fornendo calore l'energia cinetica delle molecole aumenta facilitando la rottura dei legami.

Nei gas disciolti in un liquido un aumento di temperatura comporta un decremento della solubilità. Una maggior energia cinetica comporta un più facile allontanamento delle molecole dal solvente.

![](d431eecbdf525f8ac5a61cd61f75b480_MD5%201.png)

### Presenza di uno ione comune
Introducendo in soluzione una specie chimica che contiene uno ione in comune con il soluto l’equilibrio di questo tenderà a spostarsi verso sinistra diminuendo la solubilità e causando la [[Precipitazione|Precipitazione]] di parte di esso.

Ad esempio in una soluzione di $\ce{AgCl}$:
$$\ce{AgCl_{(s)} <=>[H2O] Ag+_{(aq)} + Cl-_{(aq)}}$$

Aggiungendo alla soluzione una certa quantità di cloruro di sodio $\ce{NaCl}$ la concentrazione del cloruro $\ce{Cl-}$ aumenterà e, secondo il [[Principio di Le Chatelier|Principio di Le Chatelier]], l’equilibrio si sposterà verso il sale solido che precipiterà.

![](7b718bbf9ecece3157f25454041a8722_MD5%201.png)

### pH
Analogamente alla presenza di uno ione comune un diverso valore di pH, ossia una differente concentrazione di ioni idrossido, causerà un aumento o una diminuzione della solubilità di un elettrolita debole come può essere l’idrossido di magnesio $\ce{Mg(OH)2}$.

$$\ce{Mg(OH)2_{(s)} <=>[H2O] Mg^2+_{(aq)} + 2OH-_{(aq)}}$$

Un aumento del pH, quindi un aumento della concentrazione di $\ce{OH-}$, causerà uno spostamento della reazione verso sinistra con la precipitazione dell’idrossido.

Un’altra casistica è ad esempio quella in cui un sale contiene la specie coniugata forte di un acido o di una base, la quale, in presenza di acqua si idrolizzerà e causerà una variazione di pH.

Come nel caso del fluoruro di calcio.
$$\ce{CaF2_{(s)} <=>[H2O] Ca^2+_{(aq)} + 2F-_{(aq)}}$$
Il fluoro è la base forte coniugata derivante dall’acido fluoridrico, in presenza di acqua si idrolizza come segue, alzando il pH e sottraendo il fluoruro dall’equilibrio di solubilità:
$$\ce{F- + H2O <=> HF + OH-}$$- From [Solubilità](2 Conoscenza/Appunti/Solubilità.md)

---

Le *proprietà colligative* sono proprietà delle [[Soluzioni|Soluzioni]] che dipendono solamente dalla quantità di molecole e non dalla composizione del sistema o dei relativi componenti.
Dato un soluto sono quindi proprietà che riguardano solamente la quantità di moli e non il composto specifico.

Le proprietà colligative sono:
- [[Abbassamento della pressione di vapore|Abbassamento della pressione di vapore]]
- [[Innalzamento ebullioscopio|Innalzamento ebullioscopio]]
- [[Abbassamento crioscopico|Abbassamento crioscopico]]
- [[Pressione osmotica|Pressione osmotica]]

---

> ***Esercizio 1***
> 500,0 ml di glicerina $\ce{C3H8O3}$, un composto non volatile e non elettrolita viene miscelato con 500,0 ml di acqua. La densità della glicerina è $1,26 \ce{\frac{g}{ml}}$ mentre la pressione di vapore dell'acqua, a 25°C, è 23,8 torr. Calcolare la pressione della soluzione.
> 
> La pressione della soluzione è calcolabile tramite la [[Abbassamento della pressione di vapore#Legge di Raoult|legge di Raoult]]:
> $$P = \chi_\ce{H2O} \cdot P^0_\ce{H2O}$$
> Si calcolano prime le masse molari:
> $$MM_\ce{C3H8O3} = 92\ce{\frac{g}{mol}} \qquad MM_\ce{H2O} = 18\ce{\frac{g}{mol}}$$
> per poi ricavare le moli:
> $$n_\ce{H2O} = \frac{m}{MM} = \ce{\frac{500ml \cdot 1\frac{g}{ml}}{18\frac{g}{mol}}} = 27,8 \text{ mol}$$
> $$n_\ce{H2O} = \frac{m}{MM} = \ce{\frac{ 500 ml \cdot 1,26 \frac{g}{ml}}{92\frac{g}{mol}}} = 0,685 \text{ mol}$$
> È infine necessario ricavare la frazione molare dell'acqua:
> $$\chi_\ce{H2O} = \frac{n_\ce{H2O}}{n_\ce{H2O} + n_\ce{C3H8O3}} = \frac{27,8 \text{ mol}}{27,8 \text{ mol} + 0,685 \text{ mol}} = 0,976$$
> La pressione sarà quindi pari a:
> $$P = 0,976 \cdot 23,8 \text{ torr} = 23,2 \text{ torr}$$

---

> ***Esercizio 2***
> Glicole $\ce{C2H6O2}$, non volatile e non elettrolita, è solubilizzato in acqua a dare una soluzione 25% in massa. Sapendo che le costanti di ebullioscopica e criogenica dell'acqua sono $K_{eb} = 0,51 \frac{^\circ C}{m}$ $K_{cr} = 1,86 \ce{\frac{^\circ C}{m}}$ calcolare $\Delta T_{eb}$ e $\Delta T_{cr}$.
>
> Una concentrazione 25% in massa significa che sono presenti 25 grammi di glicole in 100 grammi di soluzione, ovvero 25 grammi di glicole e 75 grammi di acqua.
>
> $$\Delta T_{eb} = iK_{eb}\cdot m \qquad \Delta T_{cr} = -iK_{cr}\cdot m$$
> Per applicare le formule della variazione di temperatura ebullioscopica e criogenica è necessaria la molalità della soluzione e quindi le moli di glicole:
> $$n_\text{glicole} = \frac{\text{m}}{MM} = \frac{25 \text{ g}}{62 \ce{ \frac{g}{mol}}} = 0,40 \text{ mol} \; \rightarrow \; m = \frac{n_\text{soluto}}{\text{m}_\text{solvente}} = \frac{0,40 \text{ mol}}{75 \cdot 10^{-3}\text{ Kg}} = 5,33 \; m$$
> 
> $$\Delta T_{eb} = 1 \cdot 0,51 \frac{^\circ C}{m} \cdot 5,33 \; m = 2,7 \ce{^\circ C} \qquad \Delta T_{cr} = -1 \cdot 1,86 \frac{^\circ C}{m} \cdot 5,33 \; m = -9,91 \ce{^\circ C}$$
> E si potrà ricavare le temperature di ebollizione e di congelamento della soluzione applicando la formula inversa di $\Delta T_{eb}$ e $\Delta T_{cr}$:
> $$\Delta T_{eb} = T_{eb \text{ sol}} - T_{eb \text{ sv}} \rightarrow T_{eb \text{ sol}} = \Delta T_{eb} + T_{eb \text{ sv}} = 2,7\ce{^\circ C} + 100\ce{^\circ C} = 102,7\ce{^\circ C}$$ $$\Delta T_{cr} = T_{cr \text{ sol}} - T_{cr \text{ sv}} \rightarrow T_{cr \text{ sol}} = \Delta T_{cr} + T_{cr \text{ sv}} = -9,91\ce{^\circ C} + 0\ce{^\circ C} = -9,91\ce{^\circ C}$$
>- From [Problemi sulle proprietà colligative delle soluzioni]({{url}})- From [Proprietà colligative delle soluzioni](2 Conoscenza/Appunti/Proprietà colligative delle soluzioni.md)