---
share: true
---
La *scala delle portate* è una relazione matematica e grafica che associa l’altezza di una [[Corrente a pelo libero|Corrente a pelo libero]] con la [[Portata volumetrica|Portata volumetrica]] transitante.

Data una certa sezione fissa di un canale con inclinazione $i$ costante e [[Coefficiente di resistenza idraulica|Coefficiente di resistenza idraulica]] $\chi$ fisso, la portata $Q$ è in funzione esclusivamente dell’[[Altezza piezometrica|Altezza piezometrica]] del pelo libero (tirante idrico):

$$Q=A\chi\sqrt{Ri}$$
Dove $A$ è la sezione bagnata e $R$ il [[Raggio idraulico|Raggio idraulico]], entrambe determinate e in funzione del tirante.


![|150](8ede79f88d3f51e5761d858b8887ae81_MD5%201.png)

> [!note]- Scala delle portate per sezioni rettangolari
> Data la portata pari a:
> $$Q = A\overline{v} = A\chi\sqrt{Ri}$$
> Dove:
> - $A$ è la sezione dell’alveo.
> - $\chi$ è il [[Coefficiente di resistenza idraulica|Coefficiente di resistenza idraulica]].
> - $R$ il [[Raggio idraulico|Raggio idraulico]].
> - $i$ è la pendenza del canale, o in altri termini la [[Cadente piezometrica|Cadente piezometrica]][^1]
> 
> L’equazione assume la forma:
> $$Q = bh\cdot\chi\sqrt{\frac{bh}{2h+b}i}$$
> 
> In canali con $b \gg h$ il raggio idraulico si semplifica in:
> $$R = \frac{bh}{2h+b}\approx\frac{bh}{b} \approx h$$
> Ottenendo:
> $$Q = bh\chi\sqrt{hi}$$
>

La scala delle portate consente di conoscere la portata che transita in un canale a partire da un’unica misurazione, quella dell’altezza; principio alla base dei manufatti di misurazione delle portate come gli [[Stramazzo|Stramazzi]].

Nelle sezioni trapezie l’aumento di altezza causa un aumento di portata maggiore rispetto a una sezione rettangolare.

![[Pasted image 20230522161639.png|550]]

Inoltre si osserva tendenzialmente un maggior incremento di portate, a parità di incremento di altezza, quando i tiranti idrici sono elevati: il fluido in moto ha un rapporto volume/superficie maggiore e quindi gli attriti con le pareti hanno minor influenza sulla velocità della corrente.

![[Pasted image 20230522161419.png|400]]
