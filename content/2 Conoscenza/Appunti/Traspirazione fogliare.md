---
aliases: Traspirazione,
share: true
---
La *traspirazione* è la perdita d’acqua per evaporazione dalla chioma di una pianta attraverso l’apparato [[Foglia|Fogliare]].

Il fenomeno di traspirazione è la forza motrice della [[Trasporto xilematico|risalita xilematica]], consente lo svolgimento della [[Fotosintesi clorofilliana|Fotosintesi]] mantenendo gli [[Stomi|Stomi]] aperti, contribuisce alla termostatazione della pianta e mantiene il [[Turgore Cellulare|Turgore]] dei tessuti.

La perdita d’acqua avviene attraverso le [[Stomi|Aperture stomatiche]] nelle foglie adulte o da tutta la superficie fogliare nel caso delle foglie giovani in cui la cuticola dell’[[Epidermide|Epidermide]] non si è ancora formata.

La traspirazione avviene, come tutti i [[Fisiologia dell'acqua nella pianta|flussi d’acqua all’interno della pianta]], in modo passivo secondo gradienti di [[Potenziale idrico|Potenziale idrico]].
Nelle camere sottostomatiche l’aria è tipicamente satura di vapore acqueo e la pressione parziale dell’acqua è maggiore rispetto a quella dell’[[Atmosfera terrestre|Atmosfera]]; si origina perciò un flusso uscente che favorisce la perdita d’acqua.

La saturazione d’acqua è alimentata dalla [[Radiazione solare|Radiazione solare]] incidente che causa l’evaporazione dell’acqua [[Apoplasto|apoplastica]] (proveniente dallo xilema) fra le cellule del mesofillo fogliare.

![|400](810a39428315d27865d56f1ad19a4d41_MD5%201.png)


La velocità con il quale il vapore acqueo può spostarsi dal mesofillo fogliare all’atmosfera è soggetta a varie [[Scambi gassosi fogliari|resistenze alla diffusione dei gas]].
Note le resistenze e le pressioni parziali del vapore acqueo, il flusso idrico di traspirazione è dato da:
$$J = \frac{p_\text{foglia} - p_\text{aria}}{R_\text{foglia} + R_\text{aria}}$$

Nota la pressione parziale a livello dell’atmosfera si può calcolare anche il [[Potenziale idrico|Potenziale idrico]], dato esclusivamente dalla [[Potenziale osmotico|componente osmotica]]:
$$\Psi = \frac{RT\ln a}{\overline{V}} = \frac{RT}{\overline{V}}\cdot\ln\left(\frac{p_w}{p_{sat}}\right) = \frac{RT}{\overline{V}} \cdot \ln(\text{UR})$$

All’aumentare dell’[[Umidità relativa|Umidità relativa]] (UR) il potenziale idrico atmosferico aumenta (comportando una minor differenza con il potenziale a livello della foglia) e la traspirazione diminuisce fino ad annullarsi.
La traspirazione è altresì favorita dalla presenza di [[Vento|Vento]] che allontana l’aria umida.
La resistenza complessiva dell’aria è detta [[Resistenza aerodinamica all'evapotraspirazione|Resistenza aerodinamica all'evapotraspirazione]].

La perdita d’acqua esclusivamente attraverso gli stomi è, paradossalmente, più efficiente rispetto alla traspirazione da tutta la superficie fogliare.
L’elevata concentrazione di vapore acqueo immediatamente fuori lo stoma consente una maggior velocità di diffusione dello stesso per la presenza di un [[Gradiente di concentrazione|Gradiente di concentrazione]] maggiore.

![|400](90c2f1093a645af236b1182e186b2501_MD5%201.png)