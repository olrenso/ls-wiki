---
aliases: RNA di trasporto, RNA transfer,
share: true
---
Il *tRNA*, *RNA di trasporto* o *RNA transfer*, è una corta catena di [[RNA|RNA]] adibita al trasporto degli amminoacidi a supporto dell’attività dei [[Ribosomi|Ribosomi]] durante la [[Sintesi proteica|Traduzione]].

Sono costituiti da una catena di circa 75–90 [[Nucleotidi|Nucleotidi]] organizzati in una struttura a doppia elica con quattro regioni distinte.

La regione dove il filamento è aperto, in cui sono presenti le terminazioni 3' e 5' funge da sito di legame per l’amminoacido durante il processo di [[Aminoacilazione|Aminoacilazione]]. Opposto a essa si trova la regione contenente l’*anticodone*, ossia il [[Codice genetico|Codice genetico]] complementare al codone corrispondente all’amminoacido che trasporta.

Rispetto ai 61 possibili codoni esistono molte meno tipologie di tRNA grazie alla capacità di alcune di poter leggere correttamente i codoni indipendentemente dalla terza base azotata, possono infatti riconoscere triplette terminanti sia in U che in C o A e G.
Per esempio il tRNA relativo alla fenilalanina può leggere sia il codone UUU che UUC.

![](d819539f5aad574c28814b80601ccff4_MD5%201.png)