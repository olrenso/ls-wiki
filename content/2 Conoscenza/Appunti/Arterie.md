---
share: true
---
Le *arterie* sono i [[Vasi sanguigni|Vasi sanguigni]] che dipartendosi dal ventricolo sinistro portano il sangue lontano dal cuore, ossia in direzione centrifuga.

![|150](a6e1382e780df9b30fecfcf63d435509_MD5%201.png)


Si possono classificare tre tipologie di arterie:
- *Arterie grandi*, poste in prossimità del cuore dove sono soggette al maggior stress. Per tale motivo presentano una tonaca intima spessa ed elastica, una tonaca media con 40–70 lamine elastiche a discapito di poche cellule muscolari e una tonaca avventizia poco sviluppata ma ricca di *vaso vasorum*. 
- *Arterie piccole* e *medie*, costituite come il “vaso tipo” e relativamente muscolarizzate.
- *Arteriole*, in cui la tonaca intima è formata solo dall’endotelio, la tonaca media presenta solo quattro o cinque strati mentre la tonaca avventizia è poco sviluppata senza una lamina elastica esterna.

La componente elastica e muscolare delle arterie principali consente la trasmissione della contrazione muscolare derivante dal cuore. Lo spesso endotelio è inoltre necessario per resistere all’elevata pressione e all’usura dovuta allo scorrimento della componente cellulare del sangue.

![|300](449d2d67d9073b0e03193a27de62e769_MD5%201.png)