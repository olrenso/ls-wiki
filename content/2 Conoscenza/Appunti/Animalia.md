---
aliases: Animale, Animali
share: true
---
> - Dominio: *Eukaryota*
> 	- Regno: *Animalia* 

Il regno degli *Animalia* o *Metazoa* è il principale gruppo *monofiletico*, [[Gli animali derivano da un antenato comune|originati probabilmente da un protista]], di esseri viventi che a oggi conta 1'800'000 specie differenti.

Comprende esseri viventi [[Cellule eucariote|Eucarioti]], [[Eterotrofia|Eterotrofi]] e [[Organismi pluricellulari|Pluricellulari]], generalmente mobili e con [[Riproduzione|Riproduzione]] sia asessuata che sessuata.
La maggior parte degli animali presenta cellule organizzate in tessuti, organi e sistemi.
## Classificazione e tassonomia
Il regno degli animali è suddivisibile in numerosi phylum secondo varie caratteristiche comuni, quali:

###### Tessuti
Una prima importante distinzione è quella che individua e separa gli animali in base alla presenza dei tessuti in:
- [[Parazoa|Parazoa]] ossia le spugne, prive di tessuti.
- *Eumetazoi* tutti gli altri animali, che presentano tessuti veri e propri.

Gli eumetazoi si possono ulteriormente suddividere in *diblastici* o *triblastici* se durante la [[Gastrulazione|Gastrulazione]] si formano rispettivamente due o tre foglietti embrionali.

###### Simmetria
La [[Simmetria|Simmetria]] è una caratteristica tipica della maggior parte degli animali. A eccezione delle spugne la maggior parte degli eumetazoi presenta almeno una tipologia di simmetria e possono essere classificati in:
- [[Radiata|Radiata]], con simmetria radiata e/o sferica.
- *Bilateri*, con [[Simmetria bilaterale|Simmetria bilaterale]].

###### Modalità di sviluppo
In base a come procede lo [[Sviluppo animale|Sviluppo]] immediatamente successivo dopo la formazione dello zigote gli animali bilateri sono suddivisi in due linee:
- [[Protostomia|Protostomia]]
- [[Deuterostomia|Deuterostomia]]

[Differenze principali](https://i.imgur.com/IfT4prf.png)

###### Cavità corporea
Molti animali bilateri possono presentare una cavità interna che separa l’intestino dalla muscolatura della parete corporea. 
In base alla presenza e alla tipologia di questa cavità si differenziano:
- [[Acelomati|Acelomati]], se non presentano il [[Celoma|Celoma]].
- *Pseudocelomati* se dotati di un [[Pseudoceloma|Pseudoceloma]].
- *Celomati* quando è presente il [[Celoma|Celoma]] vero e proprio.

[Differenze principali](https://i.imgur.com/hkhkMbU.png)


---
## Albero filogenetico
![](dbe9d6ae0c76ac38a8e82762c1edd293_MD5%201.png)

![](3e37190e7c5114cf270f5b19e14fd63d_MD5%201.png)