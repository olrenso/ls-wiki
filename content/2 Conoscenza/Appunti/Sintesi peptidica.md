---
aliases:
  - Sintesi chimica delle proteine
  - Sintesi chimica di catene peptidiche
  - Sintesi di polipeptidi
share: true
---
La *sintesi peptidica* è il processo chimico con cui specifici [[α-amminoacido|α-amminoacidi]] sono condensati a sintetizzare [[Peptide|Catene (poli)peptidiche]].

Affinché si possa controllare la formazione del legame fra il gruppo carbossilico di un amminoacido (aa<sub>1</sub>) e il gruppo amminico di un secondo (aa<sub>2</sub>) è necessario proteggere i gruppi non impiegati nel legame — ovverosia il gruppo amminico di aa<sub>1</sub> e carbossilico di aa<sub>2</sub> — con appositi [[Gruppo protettivo|Gruppi protettivi]].

A tal fine sono tipicamente impiegati benzilossicarbonile cloruro o di-_terz_-butil dicarbonato come [[Gruppo ammino-protettivo|Gruppi ammino-protettivi]] e metanolo, etanolo o fenolo (esterificando il gruppo carbossilico) come [[Gruppo carbossi-protettivo|Gruppi carbossi-protettivi]].

![[Pasted image 20230428142718.png|500]]

È inoltre necessario attivare il gruppo α-carbossilico (di aa<sub>1</sub>) al fine di renderlo suscettibile all’attacco nucleofilo da parte del gruppo amminico del secondo amminoacido.
L’attivazione, e la successiva condensazione — ossia la formazione del [[Legame peptidico|Legame peptidico]] —, viene comunemente svolta tramite l’uso di DCC (1,3-dicicloesilcarbodiimmide).

Al fine di massimizzare la resa dei polipeptidi desiderati, ridurre i prodotti di scarto, incrementare la velocità e automatizzare il processo, la sintesi avviene in [[Sintesi in fase solida|fase solida]].

> [!tip]+ Meccanismo di reazione (DCC)
> Il dicicloesilcarbodiimide agisce come disidratante rimuovendo –OH dal gruppo carbossilico e –H dal gruppo amminico.
> 
> ![[Pasted image 20230428144210.png|Pasted image 20230428144210.png]]
> 
> Di fatto il DCC attiva il gruppo α-carbossilico non protetto rendendo il gruppo –OH un miglior [[Gruppo uscente|Gruppo uscente]] e facilitando perciò l’attacco nucleofilo da parte del gruppo amminico.
> 
> ![[Pasted image 20230428144234.png|500]]