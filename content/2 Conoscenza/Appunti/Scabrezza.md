---
share: true
---
La *scabrezza* ε o $n$, in fluidodinamica, è la caratteristica di un canale o tubazione in cui scorre un fluido che descrive l’entità delle resistenze al [[Regime di moto|moto]] da parte delle pareti del contenitore.
È ovverosia una misura della rugosità del materiale che costituisce l’alveo o la condotta.

Il valore della scabrezza per tipologia di materiale viene determinato sperimentalmente in condizioni di laboratorio mediante l’uso inverso delle formule per il calcolo della [[Cadente piezometrica|Cadente piezometrica]] e relativi [[Coefficiente di resistenza idraulica|Coefficienti di resistenza idraulica]].

Per condotte o alvei di diversa natura e composizione, dove la scabrezza non è omogenea, si può impiegare il [[Metodo Einsten-Horton|Metodo Einsten-Horton]] o il [[Metodo Lotter|Metodo Lotter]] per il calcolo di un singolo valore — detto *coefficiente di scabrezza equivalente* n<sub>c</sub> — partendo dalla scabrezza dei singoli materiali costituenti.

| Materiale canale                                                                                                                       | Scabrezza $(\ce{mm})$ | Bazin $(\ce{mm^{\frac 1 2}})$ | Glauckler–Strickler $(\ce{m^\frac{1}{3}s^{-1}})$ |
| -------------------------------------------------------------------------------------------------------------------------------------- | :------------: | :-------------------: | :--------------------------------------------: |
| Cemento lisciato. Legno piallato. Lastre metalliche senza risalti nei giunti.                                                          |    0.15–0.2    |         0.06          |                     90–100                     |
| Come sopra ma con curve.                                                                                                               |    0.2–0.4     |         0.10          |                     85–90                      |
|                                                                                                                                        |                |                       |                                                |
| Cemento non perfettamente lisciato. Muratura regolare. Lastre metalliche con chiodatura.                                               |    0.4–1.0     |         0.16          |                     75–85                      |
|                                                                                                                                        |                |                       |                                                |
| Cemento in condizioni non perfette. Muratura più o meno accurata. Legno grezzo con eventuali fessure.                                  |      2–5       |       0.23–0.36       |                     65–70                      |
|                                                                                                                                        |                |                       |                                                |
| Cemento in parte intonacato, con qualche deposito sul fondo. Muratura irregolare o di pietrame. Terra regolarissima senza vegetazione. |       8        |         0.46          |                       60                       |
|                                                                                                                                        |                |                       |                                                |
| Terra abbastanza regolare. Muratura vecchia in condizioni non buone, depositi di limo sul fondo.                                       |     15–30      |       0.60–0.85       |                       50                       |
|                                                                                                                                        |                |                       |                                                |
| Terra con erba sul fondo. Corsi d’acqua naturali regolari.                                                                             |       70       |         1.30          |                       40                       |
|                                                                                                                                        |                |                       |                                                |
| Terra in cattive condizioni. Corsi d’acqua naturali con ghiaia e ciottoli.                                                             |    120–200     |         1.75          |                       35                       |
|                                                                                                                                        |                |                       |                                                |
| Canali in abbandono con vegetazione. Corsi d’acqua in ghiaia e movimento di materiale sul fondo o scavati in roccia con sporgenze.     |    300–400     |        2.0–2.3        |                       30                       |
|                                                                                                                                        |                |                       |                                                |