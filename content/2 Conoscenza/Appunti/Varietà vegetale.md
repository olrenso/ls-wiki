---
aliases: Varietà,
share: true
---
Una *varietà vegetale*, o più brevemente *varietà*, è un gruppo di individui di una specie vegetale, ottenuto mediante miglioramento genetico, con specifici caratteri morfologici, fisiologici, agronomici e merceologici omogenei, ereditabili e differenti dagli altri individui della stessa specie.

Una popolazione, per essere definita una varietà, deve perciò essere *distinta*, *uniforme* e *stabile* (DUS).

In base al genotipo della varietà, questa (o gli individui di cui è composta) può essere definita:
- *cloni*: ottenuti per propagazione agamica e perciò con genotipo identico;
- *ecotipo*: individui selezionati per via naturale in un determinato contesto geografico ed ecologico; presentano un patrimonio genetico non omogeneo;
- *varietà sintetica*: varietà ottenuta dall’incrocio di genotipi selezionati; hanno un stabilità di 5–10 anni;
- *linea pura*: gruppo di individui altamente omozigoti, sovente utilizzati per l’ibridazione;
- *ibridi*: varietà derivante dall’incrocio di individui con un patrimonio genetico estremamente o totalmente omozigote (linee pure). La generazione filiale F1 (ibrido) possiede una maggior produttività ([[Eterosi|Eterosi]]);
- *miscuglio*: partita di due o più sementi, ognuna con una concentrazione > 5%.

Una varietà coltivata prende il nome di [[Cultivar|Cultivar]].

Qualititivamente una varietà è definita dai parametri qui citati:
- *identità varietale*: distinguibilità della [[Varietà vegetale|Varietà]] (dal resto della specie) per caratteri specifici;
- *uniformità* delle piante, ossia quante piante fuori tipo sono presenti rispetto alle piante totali;
- *stabilità* dei caratteri a seguito di riproduzioni e moltiplicazioni successive. L’uniformità della varietà implica la stabilità del [[Materiale di propagazione|Materiale di propagazione]];
- *valore agronomico e di utilizzazione* (VAU): in funzione della resa e della qualità del prodotto utile, della resistenza ad avversità biotiche e abiotiche e delle caratteristiche tecnologiche di trasformazione.