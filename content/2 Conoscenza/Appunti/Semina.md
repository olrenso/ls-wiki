---
share: true
---
La *semina* è la [[Lavorazioni meccaniche del suolo|Lavorazione meccanica]] con cui si ha l’avvio di una nuova coltura a partire dalla semente.

Affinchè la semina abbia successo è fondamentale un ottimo [[Letto di semina|Letto di semina]].

La semina può essere eseguita *a spaglio* (attraverso distributori centrifughi) o *a file* (con l’impiegho di [[Seminatrice universale|seminatrici universali]] o [[Seminatrice di precisione|di precisione]]).

La semina a spaglio è indicata per colture ad alta densità o per situazioni dove non è possibile impiegare una seminatrice (come nelle risaie allagate).
Successivamente alla distribuzione della semente bisogna procedere con un [[Erpicatura|Erpicatura]] molto superficiale in modo da interrare il seme e, se necessario, una lieve rullatura con un [[Rulli agricoli|Rullo]] compressore.

La semina a file consente la distribuzione uniforme e a profondità costante dei semi che, attraverso l’impiego di diverse tipologie di seminatrici, è adattabile a tutte le colture anche a elevata densità.

Rispetto alla semina a spaglio la semina a file garantisce un’emergenza più uniforme con dosi di semina minori (come conseguenza della maggior germinazione). Consente la distribuzione localizzata di concimi e fitofarmaci contestualmente alla semina e infine offre la possibilità di eseguire [[Lavorazioni meccaniche del suolo|Lavorazioni meccaniche]] consecutive nell’interfila.
Ha però un minor controllo delle malerbe per assenza di una copertura uniforme della coltura.