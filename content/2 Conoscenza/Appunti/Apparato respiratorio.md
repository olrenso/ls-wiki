---
aliases: Sistema respiratorio
share: true
---

L’*apparato respiratorio* è l’insieme degli organi e delle strutture adibite alla [[Respirazione fisiologica|Respirazione fisiologica]], ovvero all’assorbimento dell’ossigeno e all’eliminazione dell’anidride carbonica.

L’ossigeno è indispensabile per svolgere la [[Respirazione cellulare|Respirazione cellulare]] e ottenere energia sotto forma di ATP.

![|400](6fcb8ee740384d01c89ec123cc25682d_MD5%201.png)

La struttura dell’apparato respiratorio è strettamente legata all’ambiente in cui l’animale vive e alla complessità dell’organismo stesso.

Negli organismi più semplici i gas si diffondono naturalmente attraverso le membrane cellulari e l’epitelio.
Nei pesci e negli anfibi, l’ossigeno viene assorbito mediante evaginazioni della cute, le [[Branchie|Branchie]], o direttamente tramite la pelle. In alcune specie la mucosa orofaringea o la mucosa rettale possono contribuire alla respirazione.

Negli insetti è invece presente un *sistema tracheale* che dalla cute trasporta l’aria fino agli organi, dove può avvenire la diffusione dei gas.

![|250](485d4d2dc223686a2d8653cbb21140ba_MD5%201.png)

Negli animali terresti quali mammiferi, uccelli, rettili, anfibi adulti e nei pesci dipnoi si hanno i [[Polmoni|Polmoni]], delle invaginazioni dove l’ossigeno viene prima disciolto in un velo d’acqua e successivamente assorbito, consentendo la respirazione attraverso l’aria.
In questi animali ai polmoni sono associate le vie aerifere, che consentono il trasporto dei gas dall’ambiente fino agli alveoli, costituite dai seguenti tratti:
- [[Cavità nasali|Cavità nasali]] e [[Cavità paranasali|paranasali]]
- [[Faringe|Faringe]]
- *Laringe*, in cui sono presenti le corde vocali consentendo l’emissione di suoni.
- [[Trachea|Trachea]]
- [[Bronchi|Bronchi]]

Negli uccelli i [[Polmoni degli uccelli|Polmoni]] assumono una conformazione differente e sono associati ai [[Sacchi aeriferi|Sacchi aeriferi]].

![|400](fd4c22dd02640a7acd2ab5603e34be6d_MD5%201.png)

![|300](356567ca57422460d1a9ef864564b0ee_MD5%201.png) ![|300](fc6851d0db7111bc092d50ebb171e546_MD5%201.png)

![|400](bbec11db4e368de3f40666d0e780fb26_MD5%201.png)

---
## Origine embrionale
L’apparato respiratorio si origina dalle colonne che reggono gli [[Archi faringei|Archi faringei]], ossia dall’ectoderma.