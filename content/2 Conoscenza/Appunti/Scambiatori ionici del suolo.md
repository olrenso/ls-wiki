---
aliases: Colloidi del suolo,
share: true
---
Gli *scambiatori ionici del suolo* sono [[Composizione del suolo|costituenti]] del [[Suolo|Suolo]] le cui superfici, dotate di cariche positive o negative, sono sede di fenomeni di [[Scambio ionico|Scambio ionico]].

Vengono anche detti *colloidi del suolo* dato il comportamento e le dimensioni assimilabili alla fase dispersa di un [[Colloide|Colloide]].

Si possono distinguere scambiatori *organici* e *inorganici*, oltre che scambiatori *cationici* (se dotati di cariche negative) e *anionici* (quando caricati positivamente).
I principali scambiatori ionici, quasi sempre cationici, presenti nella fase solida del suolo sono:
- Minerali argillosi, derivanti dai processi di [[Decomposizione delle rocce|Decomposizione chimica]] dei [[Fillosilicati|Fillosilicati]].
- [[Sostanza organica del suolo|Sostanza organica]], in particolare le [[Sostanze umiche|Sostanze umiche]] dotate di un’ampia superficie caricata negativamente.
- Ossidi e idrossidi, specialmente di ferro e alluminio. Essendo dotati di cariche positive agiscono come scambiatori anionici.
- Limo, in quantità molto limitata.

Le cariche dei colloidi si possono originare in due modi:
- [[Sostituzione isomorfa|Sostituzioni isomorfe eterovalenti]], nel caso dei minerali argillosi. Le cariche acquisite sono permanenti.
- *Protonazione o deprotonazione* dei [[Gruppo funzionale|Gruppi funzionali]] delle sostanze organiche, dei fillosilicati o degli ossidi minerali. Dipendono dal [[pH|pH]].
  In particolare la deprotonazione del gruppo ossidrile (-OH) all’aumentare della [[Reazione del suolo|Reazione del suolo]] è responsabile dell’aumento della [[Capacità di scambio cationico|Capacità di scambio cationico]] (e la diminuzione della capacità di scambio anionico).

![|300](43b2a4782cc9d86eb1a99a9f1a89bd0e_MD5%201.png)

L’insieme delle cariche presenti sugli scambiatori ionici determina il [[Complesso di scambio|Complesso di scambio]].

Gli scambiatori ionici possono [[Adsorbimento|Adsorbire]] le specie ioniche attraverso quattro meccanismi:
- [[Legame ionico|Interazione ionica]]
- *Coordinazione*, adsorbendo uno ione polivalente (tipicamente un *catione accettore*) che al tempo stesso interagisce con un secondo controione trattenendolo.
- [[Forza di Keesom|Interazione dipolo-dipolo]]
- [[Legame a idrogeno|Ponti a idrogeno]]

![|450](94f3e4064b59fc57cbd238943fdd51e3_MD5%201.png)

![|400](387b986a21b14eda8ab3b995fb097e26_MD5%201.png)