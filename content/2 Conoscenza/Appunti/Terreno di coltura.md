---
aliases: Terreno colturale, Terreni di coltura,
share: true
---
Un *terreno di coltura* è una [[Soluzioni|Soluzione]] liquida (*brodo*) o una sostanza solida specifica contenente i nutrienti per la [[Coltura microbica|crescita di un microrganismo]] in vitro.

La popolazione di [[Microrganismo|Microrganismi]] che cresce in un terreno di coltura è detta [[Coltura microbica|Coltura microbica]].

Oltre ai macro e micronutrienti è possibile introdurre fattori di crescita quali [[Proteine|Proteine]], [[Acidi nucleici|Acidi nucleici]] e vitamine.

Un brodo di coltura può essere solidificato tramite l’uso dell’*Agar-agar*.

Si possono classificare in base all’origine in *terreni naturali* e *terreni sintetici*.
Se la composizione chimica è nota un terreno viene detto *semplice* (o *definito*) mentre se è totalmente o in parte ignota viene classificato come *complesso* — tipicamente tutti i terreni naturali sono anche complessi, mentre i terreni sintetici sono per la maggior parte semplici.

Un terreno può essere inoltre *selettivo* se favorisce la crescita di determinate specie, inibendo lo sviluppo delle altre, oppure *differenziale* quando permette la crescita di differenti microrganismi in colonie (di specie/ceppi differenti) facilmente distinguibili le une dalle altre.

In base alla [[Coltura microbica|Coltura microbica]] che si vuole far crescere il terreno di coltura dovrà avere, oltre a una certa composizione chimica, il range adatto di fattori ambientali, quali [[pH|pH]], [[Temperatura|Temperatura]], concentrazione di ossigeno, luce, [[Attività dell'acqua|disponibilità di acqua]] e [[Pressione osmotica|Pressione osmotica]] (concentrazione di soluti).

Per garantire la corretta ossigenazione di un terreno possono essere applicate le seguenti tecniche o strumenti di laboratorio:
- Al fine di areare:
	- Agitazione della coltura microbica.
	- Sparger, in cui l’O<sub>2</sub> è insufflato nel liquido di coltura.
- Al fine di mantenere un ambiente anaerobico:
	- Lavaggio in corrente di N<sub>2</sub> o CO<sub>2</sub>.
	- Gaspak System, consiste in un contenitore ermetico in cui è posto un composto che cattura l’ossigeno.
	- Box anaerobico.