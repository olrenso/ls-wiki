---
aliases: Ricavo, Ricavi
share: true
---
Il *ricavo* $R$ è la quantità di denaro che l’impresa ricava dalla vendita dei beni prodotti o dei servizi offerti.

Può essere di tre tipologie:
- *Ricavo totale*, $RT = P \times Q$
- *Ricavo medio unitario*, $RU = \frac{RT}{Q}$
- *Ricavo marginale*, $RM = \frac{\Delta RT}{\Delta Q}$

In un mercato in [[Concorrenza perfetta|Concorrenza perfetta]] il *ricavo totale* $RT$ è dato dalla quantità dei beni venduti per il prezzo di mercato costante del bene:
$$RT=P\times Q$$

Dato che la curva della [[Domanda|Domanda]] è orizzontale, e quindi il prezzo non cambia al variare delle quantità offerte, il *ricavo unitario* $RU$ sarà il prezzo stesso:
$$RU = \frac{RT}{Q} = \frac{P\times Q}{Q} = P$$
E quindi pari anche al *ricavo marginale* $RM$:
$$RM = \frac{\Delta RT}{\Delta Q} = \frac{P\times \Delta Q}{\Delta Q} = P$$

Si può quindi affermare che in concorrenza perfetta il ricavo può sempre aumentare a patto di aumentare le quantità offerte.

![|200](c45e268f8de5ab9bdbc87e0a00b878ed_MD5%201.png) ![|200](fdd02dd82b948328d9471e74fd2bf3b0_MD5%201.png) ![|200](33b932691f516686b9262e0f6836d97e_MD5%201.png)

In una [[Forme di mercato|Forma di mercato]] diversa dalla concorrenza perfetta, in cui l’azienda influisce sul prezzo a cui viene venduto un bene si osserva una diminuzione dei prezzi all’aumento delle quantità offerte. La curva del ricavo totale avrà un andamento a campana, con un primo tratto ascendente, dove i ricavi totali aumentano, e un secondo discendente.

Il punto di massimizzazione dei ricavi corrisponderà di conseguenza al punto in cui i ricavi marginali diventano negativi.

Questo comportamento è spiegabile attraverso la diversa [[Elasticità della domanda al prezzo|Elasticità della domanda al prezzo]].

![](c3e142fcdca41b6ef2d9ca51659bb835_MD5%201.png)