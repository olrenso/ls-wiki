---
aliases: Spugne
share: true
---
> - Sottoregno: [[Parazoa|Parazoa]]
> 	- Phylum: *Porifera*

I *porifera*, o *spugne*, sono l’unico phylum appartenente al sottoregno dei [[Parazoa|Parazoa]].

![|400](ad677214a66b19ee5522e85e20dccea7_MD5%201.png)

#### Tassonomia
Comprende quattro classi:
- *Calcisopngiae*
- *Hyalospongiae*
- *Demospongiae*
- *Sclerospongiae*

## Morfologia e fisiologia
Le spugne sono animali in cui la [[Simmetria|Simmetria]] è assente, sessili allo stadio adulto e privi di tessuti.

La struttura del corpo è semplice e di forma cilindrica, con una cavità centrale che prende il nome di *spongocele*. 
Lo strato più esterno, il *pinacoderma*, è formato da cellule appiatte, mentre quello più interno è costituito dai *coanociti*, cellule dotate di un [[Flagello|Flagello]] e di un collare costituito da [[Microvilli|Microvilli]].

Fra i due strati è presente il *mesoilo* o *mesoglea* all’interno di cui delle cellule ameboidi migranti secernono le *spicole*, elementi strutturali aghiformi composti da proteine fibrose, carbonato di calcio e silicio.

Si nutrono per *filtrazione* catturando le particelle in sospensione dall’acqua che entra all’interno del spongocele attraverso i numerosi pori dei *porociti* nel pinacoderma.
Dopo essere stata filtrata l’acqua — insieme ai resti della digestione —, grazie anche al movimento dei flagelli dei coanociti esce da uno o più *osculi* nella parte superiore dell’animale.

![|500](3fc760ce768ba5778b4f815504e609dd_MD5%201.png)

## Ciclo vitale
I poriferi sono generalmente [[Ermafroditismo|Ermafroditi]] con uno [[Sviluppo indiretto|Sviluppo indiretto]].

La larva, flagellata e mobile, subisce una metamorfosi diventando un adulto sessile ancorato al fondale marino.

La [[Gastrulazione|Gastrulazione]] avviene al contrario, l’endoderma (in giallo) si sviluppa esternamente, mentre l’ectoderma (blu) verso l’interno.

![|400](4fe39519e06fbd370b674e2d0bcc0bfc_MD5%201.png)

![](2dc299b1956850f3c42549b3b8d6e709_MD5%201.png)