---
aliases: Fissazione del fosforo,
share: true
---
La *ritenzione del fosforo*, anche detta *fissazione del fosforo*, è l’insieme dei processi e delle reazioni chimiche che causano la rimozione del fosforo solubile assimilabile dalle piante dal [[Suolo|Suolo]] trasformandolo in forme non solubili o non assimilabili.

I processi di fissazione del fosforo, accompagnati dalla [[Meteorizzazione|Meteorizzazione]] dei minerali del suolo, portano alla formazione di composti sempre meno solubili. Di conseguenza tanto più il fosforo permane nel terreno tanto è maggiore la possibilità che questo non sia più disponibile alle piante.

![|350](a652ef2b1b1d9318411bb9f63a7ce3b7_MD5%201.png)

Le reazioni che concorrono alla ritenzione del fosforo da parte del suolo dipendono strettamente dal [[Reazione del suolo|pH di quest’ultimo]].

Nei [[Suolo acido|Suoli acidi]] si hanno i fenomeni di precipitazione causata da ioni alluminio, ferro e manganese:
$$\ce{Al^3+ + H2PO4- + 2H2O <=> 2H+ + Al(OH)2H2PO4}$$
A questo si somma l’[[Adsorbimento|Adsorbimento]] per inner–sphere complex che da luogo a forme difficilmente scambiabili. È inoltre possibile che l’anione H<sub>2</sub>PO<sub>4</sub><sup>-</sup> reagisca direttamente con le superfici dei [[Scambiatori ionici del suolo|Colloidi]] argillosi e degli ossidi di alluminio, ferro e manganese.

![|500](e47d489a21e8f9c5ee52b114a349286a_MD5%201.png)

Nei suoli alcalini il fosforo solubile reagisce prontamente con il calcio in una serie di reazioni che producono composti sempre meno solubili, come il tricalcio fosfato (Ca<sub>3</sub>(PO<sub>4</sub>)<sub>2</sub>) che a sua volta può reagire nuovamente a dare sostanze ancora meno solubili.

La fissazione del fosforo è direttamente proporzionale al contenuto d’argilla del suolo e aumenta con pH distanti dalla neutralità. A pH compresi fra 6 e 7 è minima.

La [[Sostanza organica del suolo|Sostanza organica]] presenta una scarsa capacità di ritenzione del fosforo, può, al contario, ridurre la fissazione complessiva.
In primo luogo può adsorbire (o chelare) e rimuovere dalla soluzione circolante i cationi alluminio e ferro responsabili della precipitazione del fosforo, inoltre gli acidi organici derivanti dalla sua decomposizione competono con i siti di legame sulle argille.

Nel caso dei composti fosfatici di calcio e ferro/alluminio il fosforo può essere rilasciato a seguito dell’intervento di funghi e batteri che, tramite la secrezione di acidi organici, ne aumentano la solubilità.

Il fosforo legato al ferro può altresì essere reso disponibile come conseguenza della formazione di un ambiente anossico in cui il ferro viene ridotto da $\ce{Fe^{III}}$ a $\ce{Fe^{II}}$ incrementandone la solubilità.