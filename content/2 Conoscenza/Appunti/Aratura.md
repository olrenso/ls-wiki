---
share: true
---
L’*aratura* è la [[Lavorazioni meccaniche del suolo|Lavorazione meccanica del suolo]] principale con scopo la rottura del terreno e l’interramento dei residui colturali superficiali, ottenendo un suolo pulito e una distribuzione lungo il profilo verticale delle [[Malerba|Infestanti]].

In base alle dimensioni e caratteristiche dell’[[Aratro|Aratro]] utilizzato l’aratura può essere più o meno profonda, da 20 cm fino a più di 100 cm per le arature da scasso.

|   Aratura    | Profondità (cm) |
|:------------:|:---------------:|
| Superficiale |      20–25      |
|    Media     |      25–40      |
|   Profonda   |      40–60      |
|  Da scasso   |     60–120      |

La pressione del vomere sulla porzione di suolo tagliata origina una [[Suola di lavorazione|Suola di lavorazione]] che, nel caso di arature successive, svolte alla medesima profondità, può risultare critica per l’approfondimento radicale e la [[Percolazione|Percolazione]] e il drenaggio dell’acqua.

L’azione dell’aratro provoca il ribaltamento delle zolle con un angolo in funzione del rapporto fra la profondità di lavoro $p$ e la larghezza $l$ della zolla ($\alpha = \arctan\frac{p}{l}$), tendendo conto della sovrapposizione delle zolle. L’angolo incrementa ulteriormente in presenza dell’avanvomere.

![|259](970e48a105caf810eafbc40a0693eb89_MD5%201.png)

L’aratura può avvenire entro solco o fuori solco, nel primo caso la formazione della [[Suola di lavorazione|Suola di lavorazione]] è aggravata dal peso della trattrice sul solco di aratura.

In pianura la lavorazione di aratura può seguire tre vie: *a colmare*, procedendo dai lati dell’appezzamento verso il centro creando una [[Baulatura|Baulatura]], *a scolmare*, dal centro del campo verso le estremità creando una superficie concava, o *alla pari*, rivoltando tutte le zolle nello stesso verso.

In collina e su terreni declivi può avvenire a [[Sistemazione a ritocchino|ritocchino]], secondo le linee di massima pendenza o *in traverso*, secondo le curve di livello.

| ![\|200](9f90a9ddb1e9e82527a13a3750c081e0_MD5%201.png) | ![\|200](6281430ea5e54c5c06fa3151fb6e4f9b_MD5%201.png) | ![\|200](05710cce9a632d13e83756377f076c9d_MD5%201.png) |       ![\|150](e4b389eb1be9bd22fee3e5cb0591f6ce_MD5%201.png)        |
|:-----------------------------------------:|:-----------------------------------------:|:-----------------------------------------:|:------------------------------------------------------:|
|            Aratura a scolmare             |             Aratura a colmare             |             Aratura alla pari             | Aratura a ritocchino (sinistra) e in traverso (destra) |


L’aratura consente l’interramento dei residui colturali, ammendanti e della [[Banca semi del suolo|Banca semi]] superficiale contribuendo a ridurre la pressione delle [[Malerba|Malerbe]]; così come il trasporto in superficie degli organi di propagazione agamica delle infestanti.

Svolge altresì una funzione strutturante, se lo [[Consistenza del suolo|Stato fisico del suolo]] è ideale, con formazione di un omogenea e ottimale zollosità a garantire l’[[Infiltrazione|Infiltrazione]] dell’acqua e un incremento della [[Disponibilità idrica di un suolo|Riserva idrica utile]].
Le zolle più superficiali, esposte agli atmosferili, originano una [[Struttura del suolo|Struttura]] granulare di disgregazione.

Contribuisce infine — specialmente se profonda — all’approfondimento radicale delle coltura.

Presenta tuttavia numerose criticità che la rendono sempre meno attuata nell’ottica di un’[[Agricoltura conservativa|Agricoltura conservativa]].
Presenta costi economici ed energetici elevati, ha il rischio di riportare in superficie strati di suolo inerte, così come l’interramento della sostanza organica in ambiente anossico.

Incrementa la [[Mineralizzazione biologica|Mineralizzazione]] della [[Sostanza organica del suolo|Sostanza organica]] per la maggiore [[Aerazione del suolo|Aerazione del suolo]].

Può danneggiare la struttura, altera il microbiota e l’habitat della microfauna del suolo, e origina la [[Suola di lavorazione|Suola di lavorazione]].