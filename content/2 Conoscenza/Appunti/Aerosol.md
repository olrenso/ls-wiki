---
aliases: Pulviscolo atmosferico, Particolato, Particolato atmosferico,
share: true
---
L’*aerosol*, *pulviscolo atmosferico* o *particolato*, è la componente particellare della [[Composizione dell'atmosfera|fase solida e liquida]] dell’[[Atmosfera terrestre|Atmosfera]] con dimensioni da pochi nanometri a qualche decina di micron.

Si può differenziare in *aerosol primario*, se immesso tal quale nell’atmosfera o in *aerosol secondario* se derivante da gas reattivi presenti nell’aria.
In caso provenga da processi naturali può essere talvolta definito *aerosol naturale*.

Il pulviscolo atmosferico può comprendere pollini, inquinanti, spore, metalli, particelle carboniose (fuliggine), silice, fibre.

Il particolato svolge due funzioni principali:
- Intercetta la [[Radiazione solare|Radiazione solare]], riducendone la [[Radiazione globale|quantità che arriva al suolo]] (e quindi raffreddandolo), aumentando invece la [[Temperatura dell'aria|Temperatura dell'aria]] tramite l’assorbimento della [[Radiazione elettromagnetica|radiazione]] infrarossa.
- Costituisce [[Nucleo di condensazione|nuclei di condensazione]] del vapore acqueo diminuendo la probabilità di pioggia e dando origine a nubi di lunga durata che riflettono la radiazione solare raffreddando la superficie terrestre.

Può inoltre dare fenomeni di tossicità per l’uomo, le piante e gli animali.

In base alla dimensione del particolato questo può essere suddiviso in PM<sub>0,1</sub>, PM<sub>1</sub>, PM<sub>2,5</sub> e PM<sub>10</sub>, rispettivamente di dimensioni inferiori a 0.1 µm, 1.0 µm, 2.5 µm e 10 µm.