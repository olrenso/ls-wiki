---
aliases: Seconda legge della termodinamica,
share: true
---
Il *secondo principio* della [[Termodinamica|Termodinamica]] stabilisce che il trasferimento di calore può avvenire irreversibilmente dal corpo a temperatura maggiore al corpo a temperatura minore, incrementando l’[[Entropia|Entropia]] dell’universo. 

Può essere espresso attraverso due enunciati, l’enunciato di Newton-Planck e l’enunciato di Clausius.

### Enunciato di Newton-Planck
> È impossibile realizzare una macchina termica ciclica il cui risultato sia la totale conversione del calore assorbito da una sorgente di calore[^1] in lavoro.
> *Newton–Planck*

Parte del [[Calore|Calore]] è sempre disperso sotto forma di [[Energia termica|Energia termica]], ovvero, non tutta l’[[Energia termica|Energia termica]] può essere utilizzata per compiere lavoro.

Il [[Lavoro|Lavoro]] è perciò pari alla differenza fra il calore assorbito e quello ceduto in caso di un motore o fra il calore ceduto e quello assorbito in una pompa di calore:
$$W_{engine} = Q_{in} - Q_{out} \qquad \qquad W_{heat\;pump} = Q_{out}-Q_{in}$$
Dove:
- $Q_{in}$ è il calore assorbito.
- $Q_{out}$ è il calore ceduto.

Alternativamente può essere visto come:
$$W = Q_H- Q_C$$
Dove $Q_H$ è il calore trasferito da o alla sorgente calda e $Q_C$ da o alla sorgente fredda.

Da questa definizione si può ricavare il [[Rendimento termodinamico|Rendimento]] di una [[Macchina termica|Macchina termica]].

[^1]: Una *sorgente termodinamica* è una fonte in grado di fornire calore senza variare la propria temperatura.

### Enunciato di Clausius
> È impossibile svolgere una trasformazione termodinamica in cui il calore fluisce da una sorgente a temperatura inferiore a una sorgente a temperatura maggiore senza l’apporto di lavoro esterno.
> *Clausius*

Tutte le [[Trasformazione termodinamica|Trasformazioni termodinamiche]] spontanee portano a un aumento dell’[[Entropia|Entropia]] totale, perciò l’energia non può fluire dal corpo a temperatura minore a quello con temperatura maggiore perché, in questo caso, l’entropia diminuirebbe.
Al contrario si assiste sempre — se non viene effettuato alcun tipo di lavoro — a un flusso di energia ([[Calore|Calore]]) dal corpo con uno stato termico più alto a un corpo con uno stato termico minore.