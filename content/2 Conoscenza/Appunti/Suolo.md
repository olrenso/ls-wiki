---
share: true
---
Il *suolo* è lo strato più superficiale della crosta terrestre derivante dalla [[Pedogenesi|Pedogenesi]] della roccia madre e contenente le sostanze minerali e organiche in grado di sostenere la crescita degli organismi vegetali per una [[Produzione vegetale|Produzione]] economicamente redditizia[^1].

Le numerose funzioni che il suolo svolge possono essere raggrupate in quattro categorie:
- *Produttiva*, attraverso la produzione di [[Biomassa vegetale|Biomassa]] dai vari organismi che lo abitano.
- *Protettiva*, grazie alla sua capacità di ricircolo dei nutrienti, purificazione degli inquinanti e regolazione dei flussi idrici.
- *Naturalistica*, fornendo un habitat ecologico e conservando riserve biotiche e genomiche.
- *Antropica*, fornendo materie prime e supporto agli insediamenti umani.

Il suolo non è da considerarsi un semplice strumento per la [[Produzione vegetale|Produzione vegetale]] al pari di un macchinario agricolo o di un fertilizzante. È un fragile, complesso e interconnesso sistema biologico che, tramite la moltitudine di attività chimiche e biologiche al suo interno, funge da mezzo per la crescita vegetale e la produzione agraria.
In funzione di quest’ultima il suolo è perciò il principale [[Terreno|Substrato di crescita]], in grado di fornire ancoraggio, riserva di elementi nutritivi, scambi gassosi di O<sub>2</sub> e CO<sub>2</sub>, fonte di [[Simbiosi|Rapporti simbiotici]] e ricircolo dei nutrienti.

Il suolo è un sistema trifasico aperto, la cui [[Composizione del suolo|Composizione]] è suddivisa in una fase solida, una liquida e una gassosa. Queste sono variabili nel tempo e in stretta relazione con l’ambiente circostante e gli altri componenti della [[Pedosfera|Pedosfera]].

Il [[Profilo del suolo|Profilo verticale del suolo]] può essere suddiviso in diversi strati detti [[Orizzonte pedologico|Orizzonti pedologici]].

I suoli sono classificabili secondo diverse proprietà chimico–fisiche, quali:
- Proprietà fisiche
	- [[Tessitura del suolo|Tessitura]]
	- [[Struttura del suolo|Struttura]]
	- [[Porosità del suolo|Porosità]]
	- Profondità o [[Potenza del suolo|Potenza del suolo]]
	- [[Diffusività termica|Diffusività termica]]
	- [[Resistenza alla penetrazione del suolo|Resistenza alla penetrazione del suolo]]
	- [[Massa volumica particellare del suolo|Massa volumica reale]] e [[Massa volumica apparente del suolo|Apparente]]
	- [[Temperatura del suolo|Temperatura del suolo]]
- Proprietà chimiche
	- [[Reazione del suolo|Reazione del suolo]] (pH)
	- [[Capacità di scambio cationico|Capacità di scambio cationico]]
	- [[Salinità del suolo|Salinità]]

Un suolo può degradarsi, ovvero perdere parte o totalmente della sua [[Fertilità del suolo|fertilità]], a causa di vari fenomeni, quali:
- [[Erosione del suolo|Erosione]], asportazione delle particelle superficiali del suolo tramite l’azione di [[Erosione eolica del suolo|vento]] o acqua.
- Diminuzione della [[Sostanza organica del suolo|Sostanza organica]], derivante da una gestione agronomica scorretta del suolo.
- *Compattazione*
- [[Salinizzazione|Salinizzazione]], accumulo eccessivo di ioni (>15%), particolarmente il sodio, riducendo la CSC del suolo.
- *Frane e alluvioni*
- *Perdita di biodiversità*
- *Contaminazione*
- *Impermeabilizzazione* o cementificazione

[^1]: Secondo la chimica agraria.