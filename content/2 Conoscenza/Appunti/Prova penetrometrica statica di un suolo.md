---
aliases:
  - Prova penetrometrica CPT
  - Cone penetration test
  - Misura della resistenza alla penetrazione di un suolo
  - Prova penetrometrica statica
share: true
---

La *prova penetrometica statica*, o CPT (*cone penetration test*), è un’analisi in situ di un [[Suolo|Suolo]] finalizzata alla determinazione delle proprietà meccaniche, in particolare della [[Resistenza alla penetrazione del suolo|resistenza alla penetrazione]], lungo il [[Profilo del suolo|Profilo verticale]].

Il CPT è impiegato sia in agronomia che nell’ambito delle costruzioni edilizie.

Durante la prova, un [[Penetrometro|Penetrometro]] dotato di un puntale conico, è infisso nel suolo a una velocità costante tramite un martinetto idraulico o, soprattutto per analisi agronomiche, a mano.
Durante l’avanzamento della punta, la forza richiesta viene registrata e riportata in un grafico forza/profondità caratterizzando la stratificazione del suolo.

Oltre a sensori per la pressione, il penetrometro può presentare sensori per umidità, attrito e pressione laterale, consentendo una più accurata caratterizzazione del suolo.

![[Pasted image 20231206115730.png|400]]

La dimensione del puntale è correlata alla [[Coesività del suolo|Coesività del suolo]] che si intende misurare, in suoli molto tenaci è opportuno impiegare punte con una ridotta superficie (specialmente se la prova è eseguita a mano) mentre per suoli più sciolti è necessario impiegare puntali con superfici più ampie, garantendo la corretta misurazione da parte dello strumento.

Nota l’area di base del puntale $S$ e la forza richiesta per la penetrazione $F_p$, la [[Resistenza alla penetrazione del suolo|Resistenza alla penetrazione del suolo]] (RP) è pari al rapporto:
$$\text{RP} = \frac{F_{p}}{S}$$

![[Pasted image 20231206114832.png|300]] ![[Pasted image 20231206114836.png|300]]