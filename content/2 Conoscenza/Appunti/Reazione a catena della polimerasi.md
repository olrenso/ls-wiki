---
aliases: PCR, Polymerase chain reaction,
share: true
---
La *reazione a catena della polimerasi* o PCR (*Polymerase chain reaction*) è una tecnica di laboratorio che consente di *amplificare*, ossia replicare in vitro, una sequenza nota di un [[Acidi nucleici|Acido nucleico]], in particolare [[DNA|DNA]], sfruttando l’[[Enzima|Enzima]] polimerasi.

Il procedimento, nel caso del [[DNA|DNA]], prevede tre fasi.
1. *Denaturazione* del doppio filamento di DNA a 94–96°C per un minuto al fine di separare i due filamenti.
2. *Appaiamento dei primer*, 50–65°C per 45 secondi, con cui vengono addizionate catene di 10–20 nucleotidi necessarie a fornire l’innesco alla DNA polimerasi.
3. *Allungamento* dei filamenti stampo del DNA a 72°C per 2 minuti.

Attraverso un termociclatore si ripete il ciclo per decine di volte (30–40) fino a ottenere un elevato numero di copie della sequenza di partenza.

Date le elevate temperature impiegate è necessario usare una polimerasi termostabile come la *Taq* polimerasi di *Thermus acquaticus*.
![](ef255c556205c6c3c592721718a10e7a_MD5%201.png)