---
aliases: Formazione delle catene nucleotidiche, Polimerizzazione della catena nucleotidica,
share: true
---
La *sintesi delle catene nucleotidiche* rappresenta la vera attività di [[Replicazione del DNA|Replicazione del DNA]] in cui avviene l’unione dei vari [[Nucleotidi|Nucleosidi]] a opera delle *DNA polimerasi III* proseguendo dalla terminazione 3' del vecchio [[DNA|DNA]] verso la terminazione 5'.

Grazie agli [[Aggiunta dei primer|inneschi di RNA aggiunti]] in precedenza la DNA polimerasi può iniziare a unire i nucleotidi partendo dal gruppo ossidrile legato al carbonio 3' dell’ultimo nucleotide del primer.

La DNA polimerasi riconosce la base azotata del vecchio filamento di DNA, si lega al corrispondente nucleoside presente nel nucleoplasma e [[Idrolisi|Idrolizzando]] due gruppi fosfato ricava l’energia per catalizzare la formazione del legame fosfodiesterico fra il fosfato del nucleotide e il carbonio in posizione 3.
Segue la formazione dei [[Legame a idrogeno|Legami a idrogeno]] fra le basi.

Completata la reazione la DNA polimerasi si sposta in avanti di una base e ripete il processo.

![|500](f000d00bd8e8fa28468e54180f1f9c79_MD5%201.png)

Dato che la sintesi del nuovo filamento può proseguire solo in direzione 5' → 3' e dato che i due filamenti di DNA sono antiparalleli la sintesi dei due nuovi filamenti non potrà avvenire in modo uguale.

Il filamento sintetizzato nella stessa direzione dello [[Svolgimento del DNA|Svolgimento del DNA]] potrà essere creato in modo continuo e per questo motivo è detto *filamento anticipato*.
Viceversa il secondo filamento, sintetizzato in direzione contraria allo svolgimento del DNA deve essere creato a pezzi, i *frammenti di Okazaki*, e viene detto *filamento ritardato*.

![|400](d1a578fb042ae443a7b9c21143f6ed0f_MD5%201.png)

Dopo che la DNA polimerasi III ha iniziato la sintesi delle catene nucleotidiche i primer vengono rimossi da una DNA polimerasi I e vengono sintetizzati nuovi frammenti di DNA per poi essere [[Chiusura dei nick|Legati]].