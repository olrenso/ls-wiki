---
aliases: Resistenza all'espansione radicale,
share: true
---
Il compattamento del [[Suolo|Suolo]] (o del [[Terreno|Substrato di crescita]]) influisce negativamente sull’[[Accrescimento della radice|Accrescimento radicale]] diminunendo la velocità di allungamento, aumentando il diametro e la tortuosità della [[Radice|Radice]] mentre questa cerca un punto di minor resistenza per proseguire lo sviluppo verticale.

Ciò comporta un maggior dispendio di energie con conseguente ridotta crescita dell’apparato aereo.

La pressione massima superabile dalle radici è circa 0.44 MPa nelle [[Monocotiledoni|Monocotiledoni]] e di 0.41 MPa nelle [[Dicotiledoni|Dicotiledoni]].
È possibile verificare se un suolo presenta un compattazione superiore a questi valori utilizzando un fattore di conversione di 4.5–7.5 nelle misure della [[Resistenza alla penetrazione del suolo|Resistenza alla penetrazione del suolo]] tramite penetrometro ([[Prova penetrometrica statica di un suolo|Prova penetrometrica statica]]), ottenendo per cui un valore limite di 2.1 MPa alla [[Capacità di campo|Capacità di campo]].