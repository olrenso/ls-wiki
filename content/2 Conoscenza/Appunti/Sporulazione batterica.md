---
share: true
---
La *sporulazione batterica* è una modalità di [[Riproduzione asessuata|Riproduzione asessuata]] di alcuni [[Bacteria|Batteri]] in [[Endospora batterica|Endospore batteriche]].

La sporulazione inizia con l’attivazione dei geni sporulazione–specifici e la progressiva disattivazione dei geni della cellula vegetativa. Avviene inoltre la sintesi delle numerose proteine proprie dell’endospora.
Il processo di sporulazione prosegue con i classici step iniziali della [[Mitosi|Mitosi]]: replicazione del DNA, separazione del cromosoma e inizio della citodieresi, in questo caso assimmetrica.
Una delle due copie di genoma darà origine a una prespora che verrà circondata dai vari componenti strutturali dell’endospora (membrana interna, corteccia, tunica ed esosporio) per poi essere rilasciata all’esterno del batterio a seguito dell’autolisi della cellula madre.

![|400](bd3ecd07247290c517de5ab25dd79c03_MD5%201.png)

Fra le varie proteine specifiche sintetizzate durante la sporulazione si osservano composti con attività antimicrobica, quali:
- *edeine*, inibendo la sintesi del [[DNA|DNA]];
- *bacitracine*, inibendo la sintesi della [[Parete cellulare batterica|Parete cellulare]];
- peptidi di tipo *gramicidina–polimixina–tirocidina*, che modificano la struttura e/o la funzione della [[Membrana plasmatica|Membrana cellulare]].

In alcune specie si osservano anche enterotossine ed endotossine (o pretossine), per esempio la [[Tossina Bt|Tossina Bt]] di *Bacillus thuringensis*.

![[Pasted image 20240527084452.png|Pasted image 20240527084452.png]]