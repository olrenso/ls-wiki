---
aliases: Scarificatore, Ripper, Discissore
share: true
---
Il *ripuntatore* o *scarificatore*, anche detto *ripper*, è una [[Macchina agricola|Macchina agricola]] dotata di ancore di grosse dimensioni (50–80cm) che sfrutta l’azione di discissura per fessurare e disgregare il terreno in profondità durante l’operazione di [[Ripuntatura|Ripuntatura]].

![Scarificatore a sinistra, ripuntatore a destra|250](9a67dd61172de4fa124493f2c4ce550a_MD5%201.png)

Si può differenziare lo scarificatore dal ripuntatore propriamente detto in base all’angolo d’attacco delle ancore. Mentre il ripuntatore presenta organi lavoranti verticali e perpendicolari al suolo, quelli dello scarificatore sono più o meno angolati e/o ricurvi provocando una maggior rottura della zolle tramite traslocazione verticale.

Gli scarificatori sono spesso dotati di [[Rulli agricoli|rulli]] pareggiatori o frangizolle. Differenti forme del puntale dell’ancora e la presenza di esplosori consentono un fine controllo della zollosità prodotta, anche in funzione delle caratteristiche fisiche del suolo.

![Scarificatore (comunemente ripuntatore)|250](3dd1260397c82c0d5decb3219e21e60d_MD5%201.png)
![Ripuntatore propriamente detto|250](9163f12ce11a433c7a31b9f69e678a5e_MD5%201.png)