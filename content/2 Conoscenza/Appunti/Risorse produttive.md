---
aliases: Fattori produttivi, Fattori di produzione
share: true
---
I *fattori produttivi* o *risorse produttive* sono risorse disponibili limitatamente necessari alla produzione di [[Bene economico|Beni]] con un [[Utilità|Utilità]] maggiore e che fungono da *input* nella [[Funzione di produzione|Funzione di produzione]].

La quantità delle risorse produttive non è sufficiente per soddisfare la domanda di esse, si è quindi in presenza di un [[Problema economico|Problema economico]].

L’economia classica le suddivide in tre grandi gruppi:
- *Terra*, intesa in senso ampio come le risorse naturali.
- *Capitale*, beni strumentali, finanziari e immateriali.
- *Lavoro*, manuale, direttivo e intellettuale. Ovvero il capitale umano.

A questi si può aggiungere un quarto fattore produttivo, l’*imprenditoria* e/o la tecnologia (il *know–how*), ossia la capacita di impiegare terra, capitale e lavoro in modo efficiente per produrre un dato bene o servizio.

Ogni risorsa può presentare caratteristiche *quantitative* e *qualitative*.

I fattori della produzione possono essere, sul breve periodo, di due tipi:
- *Fattori fissi*, che non possono essere aumentati, per esempio la superficie a disposizione, o complessi macchinari per ampliare la capacità produttiva.
- *Fattori variabili*, facilmente modificabili come la quantità di manodopera.

Sul lungo periodo anche i fattori fissi diventano variabili in quanto il tempo non è più un fattore limitante per l’aumento o la riduzione della quantità impiegata del dato fattore.