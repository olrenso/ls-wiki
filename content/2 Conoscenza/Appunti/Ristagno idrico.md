---
share: true
---
Il *ristagno idrico* è il fenomeno per cui l’acqua di [[Precipitazione atmosferica|precipitazione]], di [[Irrigazione|Irrigazione]] o di un corpo idrico ([[Falda acquifera|falda]], torrente, fiume…) permane sulla superficie o in uno strato sottosuperficiale mantenendo il [[Suolo|Suolo]] in una condizione di [[Capacità idrica massima|saturazione idrica]].

Un ristagno idrico prolungato, a causa dell’attività biotica di microrganismi e [[Sistema radicale|apparati radicali]], porta al consumo dell’ossigeno disponibile[^1] fino a una condizione di [[Anossia del suolo|Anossia del suolo]] con tutte le conseguenze del caso, tra cui [[Asfissia radicale|Asfissia radicale]].
Tali condizioni provocano una riduzione della [[Produzione utile|Produzione utile]] con danni più o meno gravi a seconda della suscettibilità della coltura, dello stadio fenologico e della durata del fenomeno.

[^1]: La diffusione dell’ossigeno nell’acqua è di molto inferiore alla diffusione nell’aria. Se il consumo dovuto all’attività biotica è maggiore della velocità di diffusione si ha una carenza di ossigeno.

Il ristagno idrico è comune in pianura e in zone depresse, specie quando il suolo ha una bassa [[Conducibilità idraulica del suolo|conducibilità idraulica]], una bassa [[Velocità di infiltrazione|Velocità di infiltrazione]] e/o è presente un’alta falda freatica.

Si può classificare, in base alla profondità, come:
- *superficiale*: posto sopra la superficie del suolo, tipicamente a causa di crosta superficiale o strati compatti; può essere evitato attraverso la [[Baulatura|Baulatura]] e migliorando la [[Struttura del suolo|Struttura del suolo]];
- *sottosuperficiale*: compreso fra i 30 e i 50 cm, generalmente per presenza di [[Suola di lavorazione|Suola di lavorazione]] o un altro [[Strati di inibizione|strato impermeabile]]; si interviene con una [[Ripuntatura|Ripuntatura]] per la rottura degli strati impermeabili;
- *profondo*: dovuto alla presenza di una falda, di un corpo idrico importante a monte o di uno strato impermeabile non raggiungibile con le lavorazioni; viene gestito attraverso [[Drenaggio sottosuperficiale|Drenaggio sottosuperficiale]] e [[Affossatura|Affossatura]] per la creazione di una rete di asporto delle acque.

![[Pasted image 20240312183618.png|300]]![[Pasted image 20240312183621.png|300]]
