---
aliases: Infiltrabilità, Tasso di infiltrazione, Infiltrabilità del suolo,
share: true
---
La *velocità d’infiltrazione* o *infiltrabilità* $i$ è una proprietà fisica di un [[Suolo|Suolo]] che ne descrive la capacità di [[Infiltrazione|Infiltrazione]], ovvero l’attitudine della superficie del suolo di essere attraversata dall’acqua.

L’infiltrabilità, espressa tipicamente in cm/h, è determinata quantitativamente dalla seguente equazione:
$$i = \frac{Q}{A\cdot t}$$
Dove:
- $Q$ è il volume d’acqua infiltrato.
- $A$ è l’area di suolo in cui l’acqua si è infiltrata.
- $t$ è il tempo necessario affinché $Q$ si infiltri attraverso $A$.

Dipende da numerose caratteristiche fisiche del suolo quali [[Porosità del suolo|Porosità]], [[Struttura del suolo|Struttura]], [[Tessitura del suolo|Tessitura]], [[Pacciamatura|Copertura del suolo]] e velocità di [[Percolazione|Percolazione]].

Il tasso di infiltrazione non è costante nel tempo ma tende a diminuire con il proseguire dell’irrigazione o della [[Precipitazione atmosferica|Precipitazione atmosferica]] fino a stabilizzarsi a un valore che prende il nome di *velocità di saturazione*.
Ciò può essere ricondotto a quattro fenomeni:
1. Riduzione della dimensione dei pori per rigonfiamento degli aggregati stutturali argillosi.
2. Occlusione dei pori per accumulo di particelle fini.
3. Compressione dell’aria contenuta nei macropori che rallenta la discesa dell’acqua.
4. Destrutturazione superficiale con occlusione dei pori causata dall’azione battente delle gocce d’acqua.

Di cui i primi tre rallentano la [[Percolazione|Percolazione]] e solo l’ultimo influisce sull’infiltrabilità in senso stretto.

![|400](f10295b5133ccaee1a076a1de29a3578_MD5%201.png)

La velocità di infiltrazione di un suolo è misurata in campo mediante l’*infiltrometro*, un cilindro graduato (singolo o doppio) inserito parzialmente nel suolo in cui è introdotta una quantità nota d’acqua e misurata periodicamente la variazione in altezza. Note le dimensioni del cilindro si può risalire all’infiltrabilità nel tempo.