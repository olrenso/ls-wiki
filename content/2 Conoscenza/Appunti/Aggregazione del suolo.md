---
aliases: Formazione della struttura del suolo, Strutturazione del suolo,
share: true
---
L’*aggregazione*, o *strutturazione del suolo* è l’insieme dei processi che concorrono alla formazione della [[Struttura del suolo|Struttura]] di un [[Suolo|Suolo]], ovverosia ciò che determina la strutturazione delle particelle elementari in aggregati di dimensioni maggiori.

La formazione degli aggregati di struttura avviene tramite *leganti* (anche detti *cementi*) organici e inorganici presenti nel suolo, quali: argille, cationi polivalenti, [[Sostanza organica del suolo|Sostanza organica]] ed essudati radicali, [[Microrganismo|Microrganismi]] e ife funginee. Dipende inoltre dal [[Contenuto idrico del suolo|Contenuto idrico del suolo]], dalla mesofauna e dagli [[Sistema radicale|apparati radicali]], oltre che dalle [[Lavorazioni meccaniche del suolo|Lavorazioni meccaniche del suolo]].

Fra i numerosi fenomeni responsabili della formazione degli aggregati di struttura i principali sono:
- Processi chimico–fisici
	- [[Flocculazione dei colloidi del suolo|Flocculazione dei colloidi del suolo]] con formazione di microaggregati argillosi e di humus.
	- *Contrazione ed espansione delle argille* per variazione del [[Contenuto idrico del suolo|Contenuto idrico del suolo]] (o per congelamento dell’acqua). Al diminuire dell’acqua presente le argille si contraggono avvicinandosi e creando fessurazioni nel suolo.
	- *Cementificazione* da parte di ossidi di alluminio e ferro che rivestono le particelle di suolo formando aggregati molto stabili.
- Processi biologici
	- *Attività degli organismi del suolo*, tra cui:
		- Digestione e successiva escrezione in aggregati delle particelle di suolo dai lombrichi
		- Compressione delle particelle da parte degli [[Sistema radicale|Apparati radicali]] in crescita.
		- Creazione di canali causati dal movimento degli animali e dall’espansione delle radici.
		- Secrezione di polisaccaridi e composti organici dai [[Peli radicali|Peli radicali]], funghi (tra cui [[Micorriza|Micorrize]]), e colonie batteriche in [[Biofilm|Biofilm]].
	- [[Sostanza organica del suolo|Sostanza organica]] che ingloba o lega singole particelle o microaggregati in aggregati di dimensioni maggiori.
	  La decomposizione di questa alimenta inoltre gli altri processi biologici responsabili della formazione della struttura.

![|550](ba0eba838cfcf93aa5fb5e48b8f89bf1_MD5%201.png)

La strutturazione di un suolo può essere migliorata attuando le seguenti tecniche e approcci:
- [[Ammendamento|Ammendamento]] e [[Correzione del suolo|Correzione]] delle caratteristiche chimiche del suolo.
- [[Sistemazioni idraulico-agrarie|Sistemazioni idraulico-agrarie]] per garantire la corretta eliminazione delle acque in eccesso.
- Copertura vegetale del suolo e avvicendamento di colture con diverse tipologie di [[Sistema radicale|Apparati radicali]].
- Riduzione delle [[Lavorazioni meccaniche del suolo|Lavorazioni meccaniche del suolo]] e/o dell’intensità delle stesse.
- Esecuzione delle lavorazioni con terreno in tempera.
- Minimizzazione del [[Compattazione|Compattamento del suolo]].