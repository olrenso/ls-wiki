---
aliases: Ammina
share: true
---
Le *ammine* sono una classe di [[Composti organici|Composti organici]] contenenti un [[Gruppo funzionale|gruppo]] amminico, ossia un atomo di azoto ibridato $sp^3$ legato a uno, due o tre sostituenti alchilici o arilici.

Vengono classificate in:
- *Alifatiche* se presentano solo sostituenti alchilici.
- *Aromatiche* quando hanno almeno un [[Anello aromatico|Anello aromatico]].
- *Eterocicliche* dove l’atomo di azoto fa parte di un anello.
- *Aromatiche eterocicliche* quando l’azoto è atomo integrante di un anello aromatico.

![|400](6e3834dbc75553350c675646093fb73d_MD5%201.png)

![|400](9270bb4f4e231600a39284f9ae428cf7_MD5%201.png)
![[Pasted image 20230427154750.png|400]]

### Nomenclatura
La [[Nomenclatura organica|Nomenclatura organica]], secondo lo standard IUPAC, considera il gruppo amminico sia come sostituente che come gruppo principale, rispettivamente con il prefisso *ammino-* o il suffisso *-ammina*.
Il gruppo amminico ha priorità più bassa di quasi tutti gli altri gruppi, tranne immine, eteri e solfuri.
In ammine primarie, in cui sono assenti [[Gruppo funzionale|Gruppi funzionali]] di priorità maggiore, la nomenclatura è analoga a quella degli [[Alcoli|Alcoli]].

| ![[Pasted image 20230427155430.png\|400]] | ![[Pasted image 20230427155039.png\|400]] |
|:-----------------------------------------:|:-----------------------------------------:|
|     Gruppo amminico come gruppo sostituente      |      Gruppo amminico come gruppo principale      |
 
Nelle ammine ariliche si utilizza il [[Sistema orto, meta, para|Sistema orto, meta, para]] e il nome comune *anilina*.

![[Pasted image 20230427155150.png|400]]

Le ammine di– e tri–sostituite sono considerate come ammine primarie N–sostituite. Nel caso siano assimmetriche il nome primario è dato dal sostituente dal peso molecolare più elevato.

![[Pasted image 20230427155310.png|300]]

Infine, quando l’atomo di azoto è legato a quattro sostituenti, il composto assume il nome di (ione) *–ammonio*.

### Proprietà fisiche
Le ammine presentano punti di ebollizione maggiori degli idrocarburi ma minori dei composti contenti gruppi idrossile, come gli alcoli, in quanto i [[Legame a idrogeno|Legami a idrogeno]] $\ce{N-H\cdots N}$ sono più deboli rispetto a $\ce{O-H\cdots O}$.
La solubilità in acqua diminuisce all’aumentare del peso molecolare, ammine a basso PM sono completamente solubili.

### Basicità
Le ammine sono basi deboli grazie al doppietto elettronico libero dell’azoto. Sono basi più forti degli alcoli, eteri e dell’acqua data la minor [[Elettronegatività|Elettronegatività]] dell’azoto rispetto all’ossigeno.

Le ammine alifatiche posseggono un carattere basico leggermente maggiore rispetto a all’ammoniaca. In presenza di sostituenti la basicità aumenta per [[Effetto induttivo|Effetto induttivo]].

Le ammine aromatiche presentano una minor basicità a causa della stabilizzazione per risonanza dell’anello aromatico e il maggior effetto induttivo dei carboni ibridati $sp^2$. La basicità è ulteriormente minore nel caso delle ammine eterocicliche aromatiche dove il doppietto elettronico è delocalizzato.

| ![[Pasted image 20240122161743.png\|250]] | ![[Pasted image 20240122161706.png\|250]] |
|:------------------------------------:|:------------------------------------:|
|       Doppietto delocalizzato        |           Doppietto libero           |

### Chiralità

Da notare che il gruppo amminico, anche se tetraedrico e potenzialmente [[Enantiomeria|chirale]], nella pratica non dà origine a enantiomeria per la rapida interconversione fra i due enantiomeri. Tale processo prende il nome di *inversione piramidale*.

![[Pasted image 20230520102233.png|500]]

### Sintesi e reattività
Le principali vie di sintesi includono:
- [[Alchilazione dello ione azide|Alchilazione dello ione azide]]
- [[Alchilazione di ammoniaca e ammine|Alchilazione di ammoniaca e ammine]]
- [[Riduzione dei nitrili|Riduzione dei nitrili]]
- [[Riduzione delle ammidi|Riduzione delle ammidi con litio alluminio idruro]]
- [[Riduzione dei nitroareni|Riduzione dei nitroareni]]
- [[Amminazione riduttiva|Amminazione riduttiva]] (Riduzione di [[Immine|Immine]])

Essendo basi deboli reagiscono con acidi forti a dare sali solubili. Reazione sfruttabile per la [[Estrazione liquido-liquido|Separazione liquido-liquido]] di miscele con composti insolubili non basici.

![[Pasted image 20240122144646.png|400]]

Un’altra comune reazione è la [[Nitrosazione delle ammine|Nitrosazione delle ammine]].