---
share: true
---
La *potenza* $P$ è una grandezza scalare definita come il rapporto fra il [[Lavoro|Lavoro]] compiuto da una [[Forza|Forza]] e il tempo impiegato per compiere tale lavoro:
$$P=\frac{W_F}{\Delta t}$$

Più in generale la potenza è l’energia trasferita (ceduta o acquisita), sotto forma di [[Lavoro|Lavoro]] o [[Calore|Calore]], nell’unità di tempo.

L’unità di misura, nel sistema internazionale, è il watt $\text{W}$:
$$[P] = \frac{[W]}{[\Delta t]} = \frac{[ML^2T^{-2}]}{[T]} = [ML^2T^{-3}] \quad \longrightarrow \quad\text{udm}_{\text{SI}} = \frac{\text{J}}{\text{s}}= \text{Js}^{-1} = \text{W}$$

Una sistema con potenza di un watt compie un lavoro di un joule in un secondo.

Viene talvolta espressa come chilowatt ora ($\text{kWh}$), ovvero una potenza di un chilowatt sostenuta per un ora, non necessariamente in modo costante:
$$1\text{kWh} = 1000 \text{ W} \cdot 3600 \text{ s} = 1000 \text{ Js}^{-1} \cdot 3600 \text{s} = 3,6 \text{ MJ}$$

Considerando la potenza non uniforme nel tempo derivando la formula della potenza media ($\overline{P} = \frac{W}{\Delta t}$), data una forza $F$ costante, si ottiene che la potenza è pari alla forza per la [[Velocità istantanea|Velocità istantanea]] del corpo su cui agisce la forza:
$$P=\frac{dW}{dt} = \frac{d(F\cdot s)}{dt} = F\cdot \frac{ds}{dt} = Fv$$

Da tale relazione è stata ricavata la definizione di *cavallo vapore* $\text{CV}$ o $\text{HP}$.
Un $\text{CV}$ è definito come la forza esercitata da un cavallo per sollevare una massa di 75 kg a una velocità costante di $1\text{ms}^{-1}$.

$$1 \text{ CV} = 75\text{ kg} \cdot 9,81\text{ ms}^{-2} \cdot 1 \text{ ms}^{-1} = 735 \text{ W} = 0,735 \text{ kW}$$