---
share: true
---
La *selezione naturale* è il fenomeno alla base dell’[[Evoluzione biologica|Evoluzione biologica]] con cui si ha un progressivo accumulo delle [[Mutazione genica|Mutazioni geniche]] favorevoli alla sopravvivenza di una data popolazione in un certo ambiente.

Il processo della selezione naturale favorisce quindi lo sviluppo e la riproduzione — quantificata attraverso il valore di [[Fitness|Fitness]] — di una sola parte dell’intera popolazione, rappresentando una fonte di disturbo dell’equilibrio del [[Legge di Hardy-Weiberg|Modello di Hardy-Weiberg]].

Può essere di tre tipologie:
- *Selezione direzionale*, quando una piccola sotto popolazione con determinate caratteristiche viene avvantaggiata. La [[Media di popolazione|media della popolazione]] si sposta verso la media dei riproduttori e si riduce la [[Varianza genetica|Varianza genetica]] — è tipicamente svolta da variazioni estreme dell’ambiente o artificialmente dall’uomo con formazione di nuove [[Razza|Razze]].
- *Selezione diversificante*, se avvantaggia due differenti genotipi diversi fra loro — generalmente alle estremità della [[Distribuzione normale|Distribuzione normale]] — originando, nel lungo periodo, la *speciazione*.
- *Selezione stabilizzante*, quando l’ambiente rimane stabile e viene avvantaggiata la popolazione attorno al valore medio, già adatto alla sopravvivenza in quell’ambiente.

![](519367cd33c66e84dee9fe40dc2c2f23_MD5%201.png)

###### Perturbazione dell’equilibrio di popolazione
Data una popolazione all’equilibrio ($p,q = 0,5$) per gli alleli $A,a$, la cui ereditabilità segue perfettamente le leggi di Mendel, si supponga una *coefficiente di selezione* $S$ pari a $0,1$ per il fenotipo recessivo, dato dal genotipo omozigote $aa$.
Gli individui $AA$ e $Aa$ si riprodurranno con un coefficiente di [[Fitness|Idoneità]] pari all’unità, $\omega_{dom} = 1$, gli individui con fenotipo recessivo invece avranno una fitness minore $\omega_{rec} = 1-S = 0.9$.

Con il proseguire delle generazioni si ottiene un aumento delle frequenze di $AA$ e $Aa$, e più in generale un aumento della frequenza dell’allele $A$ rispetto a quella dell’allele $a$.

| Genotipo        |           AA           |          Aa           |             aa             |
| --------------- |:----------------------:|:---------------------:|:--------------------------:|
| Frequenza $F_0$ |     $0,5^2 = 0.25$     | $2\times 0,5^2 = 0,5$ |       $0,5^2 = 0.25$       |
| Frequenza $F_1$ | $0,25 \times 1 = 0,25$ |  $0,5\times 1 = 0,5$  |  $0,25\times 0.9 = 0,225$   |
| Frequenza $F_2$ |         $0,25$         |         $0,5$         | $0,225 \times 0,9 = 0,203$ |
| Frequenza $F_3$ |         $0,25$         |         $0,5$         | $0,203 \times 0,9 = 0,183$ |
| …               |           …            |           …           |             …              |

![|400](4d8cb18ecc677ad99e613c646909bcb9_MD5%201.png)

La pressione selettiva varia se viene esercitata sul fenotipo dominante, derivante da due diversi genotipi $AA, Aa$, rispetto a quando viene esercitata sul fenotipo recessivo $aa$.

![|400](c3bb2c53d8088213b7f02f0e7a415a7f_MD5%201.png)