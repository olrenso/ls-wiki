---
aliases: Crop growth rate, CGR
share: true
---
Il *tasso di crescita colturale* o  CGR (*crop growth rate*) è un indice dell’incremento di [[Biomassa vegetale|Biomassa]] di una coltura per unità di tempo e di superficie.

$$\text{CGR} = \frac{dW}{dt}$$

Dove $W$ è il peso della biomassa in sostanza secca.

Data la [[Fotosintesi clorofilliana|Fotosintesi]] come principale fonte di biomassa (>90%) il tasso di crescita è approssimabile all’[[Assimilazione netta della coltura|Assimilazione netta della coltura]] ($AN$), eventualmente corretta per l’assorbimento di elementi minerali dal suolo ($CB$):
$$\text{CGR} = AN(1+CB)$$

![|200](5cc5ea6d23df3923da1132405fb51669_MD5%201.png)

Può essere altresì calcolato come:
$$\text{CGR} = Q_i \cdot \Upphi\cdot \epsilon \cdot(1-\text{IS})$$
Dove:
- $Q_i \cdot \Upphi$ è la [[Frazione assorbita della PAR|PAR assorbita]], in cui:
	- $Q_i$ è la [[Radiazione fotosinteticamente attiva|PAR]] incidente al suolo.
	- $\Upphi$ è la frazione intercettata e assorbita dalle piante.
- $\epsilon$ è l’[[Efficienza fotosintetica|Efficienza fotosintetica (RUE)]].
- $\text{IS}$ è l’indice di [[Stress fotosintetico|Stress fotosintetico]] in cui viene tenuta in considerazione la presenza di eventuali fattori riducenti o limitanti.

Tale formula prende anche il nome di *equazione generale della produttività*.

Durante il ciclo colturale si osserva un primo periodo in cui le piante, ben separate, accumulano biomassa sempre più velocemente fino alla chiusura della canopy.
Con la canopy completa il CGR rimane costante fino all’inizio della maturazione e senescenza delle piante, dove la morte e la perdita delle foglie riduce il tasso di crescita fino a valori negativi.


![|400](7f4ed7491b04d2a0da03d2a827f19d74_MD5%201.png)

La misura del CGR è effettuata prelevando la [[Biomassa aerea|Biomassa aerea]] della coltura in un’area nota durante più intervalli.