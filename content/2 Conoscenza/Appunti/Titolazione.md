---
share: true
---
La titolazione è un'analisi chimica volumetrica *quantitativa* basata sulle reazioni che avvengono in [[Soluzioni|Soluzione]] che consente di ricavarne la [[Concentrazione|Concentrazione]].

La sostanza da analizzare, detta *analita*, viene trattata con un volume noto di un reagente in soluzione con concentrazione nota, chiamata *soluzione standard* o *titolante*.

Noti il volume dell'analita, il volume di titolante necessario a far reagire completamente l'analita e i rispettivi coefficienti stechiometrici è possibile risalire alla concentrazione della soluzione ignota.

###### Reazioni
Le [[Reazioni chimiche|Reazioni]] che vengono sfruttate durante una titolazione possono essere:
- Neutralizzazione acido-base → *Titolazione acido–base*
- [[Reazioni di ossidoriduzione|Ossidoriduzioni]]
- Precipitazione
- Complessazione

Affinchè una reazione sia adeguata a svolgere una titolazione deve essere:
- Selettiva, deve reagire solo con il composto di interesse
- Completa, deve reagire completamente
- Veloce

#### Punto di Equivalenza
Il punto di equivalenza ($V_{eq}$ - Equivalence Point) è un punto teorico che si raggiunge quando la quantità di titolante aggiunto è *chimicamente equivalente* alla quantità di analita da titolare.
Ossia è il punto in cui le moli, tenendo conto dei coefficienti stechiometrici, di titolante e analita coincidono:
$$V_t\cdot M_t = V_a \cdot M_a$$

È un punto teorico in quanto sperimentalmente è pressochè impossibile avere una precisione di titolazione tale da raggiungere esattamente il punto di equivalenza.

> ***Esempio***
> Titolazione di $\ce{H2SO4}$ con $\ce{NaOH}$
> $$\ce{H2SO4 + 2NaOH \rightarrow 2Na+ + SO4^2- +2H2O}$$
> Il punti di equivalenza sarà raggiunto con l'aggiunta di 2 moli di $\ce{NaOH}$

#### Punto Finale di una Titolazione
Il punto finale ($V_{ep}$ - End Point) si verifica quando si ha un cambiamento *macroscopico* che rappresenta il completamento della reazione di titolazione; cambiamenti quali la formazione di un precipitato, il viraggio di colore dato da un indicatore, il cambiamento di pH o di altre proprietà fisiche.

È il punto che si può verificare sperimentalmente, ovvero l'approssimazione del punto di equivalenza.
Il punto finale presenta quindi sempre un *errore di titolazione* rispetto al punto di equivalenza:
$$E_t = V_{ep} - V_{eq}$$

---
## Procedimento
![](938600870b90b094486446cc2732ffd0_MD5%201.png)