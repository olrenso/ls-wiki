---
aliases: Tensione da interazione eclissata,
share: true
---
La *tensione torsionale* è la [[Tensione chimica|Tensione chimica]] dovuta all’interazione fra le nuvole elettroniche di atomi separati da tre legami, per esempio fra gli idrogeni di un legame $\ce{C-C}$.

Si origina generalmente quando un composto chimico è forzato da passare da una [[Conformazione sfalsata|Conformazione sfalsata]] a una [[Conformazione eclissata|Conformazione eclissata]] e per questo motivo viene anche detta *tensione da interazione eclissata*.

![|200](4111530e26d0165119b3677387846684_MD5%201.png)

In una conformazione eclissata gli atomi separati da tre legami, ossia gli atomi legati ai due carboni principali, sono più vicini rispetto che in una conformazione sfalsata. Questo fa si che le loro nuvole elettroniche siano più vicine e quindi che generino una repulsione maggiore, aumentando l’energia potenziale della molecola — ossia il suo livello energetico — risultando in un [[Isomeria conformazionale|Conformero]] meno stabile.

Studi più recenti suggerirebbero tuttavia che l’incremento di energia non sia dato dall’interazione delle nuvole elettroniche eclissate ma dalla mancanza dell’effetto stabilizzante che si verifica in una conformazione sfalsata quando [[Teoria degli orbitali molecolari|orbitali di legame]] $\ce{C-H}$ donano parte della densità elettronica ai rispettivi orbitali di antilegame ([[Teoria degli orbitali molecolari|Teoria degli orbitali molecolari]]) allineati per via del conformero anti.

In altri termini la tensione torsionale è l’energia che bisogna fornire alla molecola (o a una mole) per indurre la rotazione attorno al legame covalente con conseguente transizione da una [[Conformazione sfalsata|Conformazione sfalsata]] a una [[Conformazione eclissata|Conformazione eclissata]].

![](1beb1bb2a509fe37a840ea631c2d2fcd_MD5%201.png)