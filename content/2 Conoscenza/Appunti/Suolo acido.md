---
share: true
---
Un [[Suolo|Suolo]] è definito *acido* quando la sua [[Reazione del suolo|Reazione]] è inferiore a 7 a causa di uno o più fattori di [[Acidificazione del suolo|Acidificazione del suolo]].

In suoli acidi si possono verificare fenomeni di fitotossicità, tra cui [[Fitotossicità dell'alluminio|Fitotossicità dell'alluminio]] e [[Eccesso di manganese|Eccesso di manganese]], oltre che un’azione fitotossica diretta dei cationi H<sup>+</sup> che, per valori di pH inferiori a 4–4.5, danneggiano le [[Membrana plasmatica|Membrane cellulari]] delle cellule radicali.
A bassi livelli di pH (<4) anche il ferro può risultare tossico, specialmente in ambienti scarsamenti ossigenati.

Una bassa reazione del suolo comporta una minor disponibilità della maggior parte dei nutrienti e maggiori perdite per [[Lisciviazione dei nutrienti dal suolo|Lisciviazione]] a causa della bassa [[Capacità di scambio cationico|CSC]].

![|300](c5f91530d8f08f9a1c6fa4b9c4e8fb5e_MD5%201.png)![|150](da8ed2fc73f2e811e6dd46940eddb100_MD5%201.png)


Si osserva inoltre una ridotta attività (e diversità) batterica a favore di una costante o maggiore proliferazione fungina.

![|400](62af5dab64a2281bb8f9a9d86065d213_MD5%201.png)

In suoli acidi si possono verificare fenomeni di ritenzione di molecole organiche, a seguito della loro protonazione, tra cui erbicidi e pesticidi.
L’acquisizione di una carica netta positiva da parte di tali molecole consente il loro [[Adsorbimento|Adsorbimento]] da parte degli [[Scambiatori ionici del suolo|Scambiatori ionici del suolo]].