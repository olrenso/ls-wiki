---
share: true
---
L’*acidificazione del suolo* è la graduale diminuzione della [[Reazione del suolo|Reazione del suolo]], ovvero l’incremento di H<sup>+</sup>, a causa di fenomeni naturali e/o antropici.

Le principali fonti di protoni sono:
- [[Dissociazione|Dissociazione]] di acidi, in particolare dell’acido carbonico derivante dalla solubilizzazione dell’anidride carbonica in acqua e degli acidi ottenuti dalla [[Decomposizione biologica|Decomposizione]] della [[Sostanza organica del suolo|Sostanza organica]]. $$\ce{CO2 + H2O -> H2CO3 <=> HCO3- + H+}$$$$\ce{\underset{sostanza organica}{[RCH2OH...]} + O2 + H2O <=> RCOOH <=> RCOO- + H+}$$
- Accumulo di [[Sostanze umiche|Sostanze umiche]], i cui complessi solubili facilmente lisciviabili possono adsorbire e allontanare cationi non acidificanti come calcio e magnesio.
  Sono inoltre fonte diretta di H<sup>+</sup> dai numerosi gruppi funzionali acidi.
- *Ossidazione di composti ridotti*, primariamente azoto ammoniacale (nitrificazione) e gruppi solfidrici (-SH) rispettivamente in acido nitrico (HNO<sub>3</sub>) e acido solforico (H<sub>2</sub>SO<sub>4</sub>), la dissociazione di tali acidi rilascia H<sup>+</sup>.$$\ce{NH4+ + 2O2 <=>> H2O + 2H+ + NO3-}$$ $$\ce{FeS2 + 3 1/2 O2 + H2O <=>> FeSO4 + 2H+ + SO4^2-}$$
- *Piogge acide* con cui vengono apportati acidi fortemente dissociabili (acido nitrico e solforico).
- [[Assorbimento radicale dei soluti|Assorbimento radicale dei soluti]] cationici, durante cui le radici delle piante rilasciano protoni per mantenere la neutralità elettrica.
- [[Concimi|Concimi]] e [[Ammendanti|Ammendanti]] contenenti composti azotati ammoniacali ([[Nitrificazione|Nitrificazione]]), a base di ferro o con zolfo elementare, alimentando i punti sopracitati specialmente quando apportati in eccesso. $$\ce{(NH4)2SO4 +4O2 <=> 2HNO3 + H2SO4 + 2H2O}$$
- Apporto di [[Ammendanti|Ammendanti]] o [[Concimi|Concimi]] organici, apportando direttamente protoni per dissociazione dei gruppi funzionali della [[Sostanza organica del suolo|Sostanza organica]] o alimentando la [[Nitrificazione|Nitrificazione]] dell’azoto ammoniacale.