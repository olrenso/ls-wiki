---
aliases: Discissura, Scarificatura
share: true
---
La *ripuntatura*, anche detta discissura o scarificatura, è una [[Lavorazioni meccaniche del suolo|Lavorazione meccanica del suolo]], attuata tramite un [[Ripuntatore|Ripuntatore]] o uno scarificatore, il cui scopo principale è quello di aumentare il drenaggio delle acque tramite fessurazione profonda, riduzione del compattamento del suolo e rottura dell’eventuale [[Suola di lavorazione|Suola di lavorazione]] o altri [[Strati di inibizione|Strati di inibizione]] duri.

La profondità di lavoro può raggiungere i 50–80 centimetri.

L’operazione di ripuntatura può avvenire esclusivamente per discissura del suolo, attraverso un ripuntatore, o con la formazione di una zollosità più o meno grossolana con l’impiego di scarificatori (in cui l’angolo d’attacco è minore), eventualmente dotati di esplosori e/o [[Rulli agricoli|rulli]] frangizolle.

Lo [[Consistenza del suolo|Stato fisico del suolo]] deve essere preferibilmente friabile (alla profondità di lavoro dell’attrezzo), in particolar modo per evitare un eccessivo sforzo sulla trattrice.
Al momento di svolgimento della ripuntatura il suolo è generalmente sodo.

A una minor profondità corrisponde una maggior zollosità.

![|500](88df0a79b462cefe8c3a61fdfa341fd4_MD5%201.png)