---
aliases:
  - Forza di una base
share: true
---

La *basicità* di un composto chimico è la capacità di questo di comportarsi come una [[Acidi e basi|base]], ossia la facilità con la quale acquista uno o più protoni (secondo [[Teoria di Brønsted-Lowry|Brønsted-Lowry]]) o con la quale dona un doppietto elettronico (secondo [[Teoria di Lewis|Lewis]]).

Data la reazione acido–base generica $\ce{{B:}-  +H2O <=>[K_{b}] H-B + OH-}$, la forza della base $\ce{{B:}-}$ — ovvero la sua basicità — è misurata dalla [[Costante di dissociazione|Costante di dissociazione basica]]:
$$K_b = \ce{\frac{[OH-][HB]}{[B-]}} \qquad \qquad pK_{b} = -\log_{10}(K_{b})$$

Più la costante di dissociazione ($K_b$) è alta, o più bassa è la $pK_b$, più il composto è basico.

La basicità di un composto può essere stimata sulla base della disponibilità di doppietti elettronici a formare nuovi legami. A una maggior disponibilità di elettroni corrisponde una maggior basicità.

La forza di una base è tipicamente espressa in funzione dell’[[Acidità|Acidità]] dell’acido coniugato. In presenza di un acido coniugato debole si è di fronte a una base forte. Valgono per cui le medesime considerazioni effettuate per la forza di un acido, tra cui:
- [[Elettronegatività|Elettronegatività]] *dell’atomo donatore*: più l’atomo è elettronegativo e minore sarà la tendenza a donare un doppietto elettronico, riducendo la basicità della molecola.
- [[Raggio atomico|Raggio atomico]]: più l’atomo è piccolo e più facilmente potrà formare il legame $\ce{H-B}$, aumentando la basicità.
- *Stabilizzazione* per [[Risonanza|Risonanza]] o [[Effetto induttivo|Effetto induttivo]]: in presenza di fenomeni di stabilizzazione la molecola è stabile e perciò meno propensa a formare nuovi legami, riducendo la basicità.

![[Pasted image 20240101102351.png|300]]