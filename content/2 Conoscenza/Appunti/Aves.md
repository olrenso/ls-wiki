---
aliases: Uccelli,
share: true
---
> - Superclasse: [[Tetrapoda|Tetrapoda]]
> 	- Clade: [[Amniota|Amniota]]
> 		- Classe: *Aves*

Gli *uccelli* sono una delle due diramazioni degli *arcosauri* oltre i coccodrilli e gli unici dinosauri ancora in vita.

Presentano una grande varietà di diete e morfologie in funzione dell’habitat. Hanno un rapido metabolismo che gli consente di mantenere una temperatura costante.

![|400](59838457969150b993a8200dc42d25a8_MD5%201.png)

## Morfologia e fisiologia
Per permettere il volo gli uccelli sono dotati di un’[[Endoscheletro|Endoscheletro]] estremamente leggero e particolarmente resistente ottenuto grazie a una struttura interna del [[Tessuto osseo|Tessuto osseo]] trabeccolata. Gli elementi ossei sono ridotti al minimo e spesso fusi insieme.
I [[Denti|Denti]], strutture pesanti, sono sostituite da un becco cheratinizzato di diversa morfologia a seconda dell’alimentazione dell’animale.
Lo sterno presenta una *carenatura* (da cui *sterno carenato*) sul quale si inseriscono i potenti muscoli atti al volo.

Gli arti superiori, che danno origine alle ali, sono coperti da *piume* che riducono l’attrito con l’aria e da *penne* che forniscono la portanza per il volo. Entrambe queste strutture derivano dalle squame degli arcosauri primitivi.
Gli arti inferiori sono ricoperti da squame e caratterizzano la camminata degli uccelli in modo simile a quella dei dinosauri ormai estinti.
Possono assume differenti conformazioni a seconda dell’habitat.

La circolazione è [[Circolazione doppia completa|Doppia e completa]], il [[Cuore|Cuore]] ha quattro camere e l’apparato respiratorio è particolarmente sviluppato con la presenza dei [[Sacchi aeriferi|Sacchi aeriferi]].

È assente la vescica urinaria e l’acido urico viene eliminato insieme alle feci.
Gli individui di sesso femminile presentano un solo [[Gonadi femminili|Ovaio]] monofollicolare.

Presentano generalmente un lungo e flessibile collo che permette l’uso del becco anche per altri scopi, quali le cure parentali o la creazione di un nido elaborato.

In alcune specie si è persa la capacità del volo, in questi le ali sono regredite, come nei kiwi dove sono totalmente scomparse, o si sono adattate a compiere altre funzioni, per esempio nei pinguini dove servono al nuoto.

Il sistema nervoso è molto sviluppato con un grande encefalo e precisi organi sensoriali, in particolare l’udito, l’odorato e la vista.
Sono inoltre in grado di percepire i campi elettromagnetici, la luce polarizzata e variazioni nella pressione atmosferica.
Il cervelletto, sede della percezione spaziale, risulta essere particolarmente evoluto.

![](07c2ba5f0f5c084d4e775948efb461bb_MD5%201.png)