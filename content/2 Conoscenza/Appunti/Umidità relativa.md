---
share: true
---
L’[[Umidità dell'aria|Umidità]] *relativa* (UR o RH, *relative humidity*) è una misura adimensionale della quantità di vapore acqueo nell’unità di [[Atmosfera terrestre|Aria]] espressa in relazione alla quantità di vapore a saturazione.

Può essere calcolata in funzione della concentrazione o della pressione parziale del vapore acqueo come:
$$UR = \frac{[V_a]}{[V_s]} = \frac{pV_a}{pV_s}$$
Dove:
- $V_a$ è il vapore acqueo contenuto nell’aria.
- $V_s$ è il vapore acqueo contenuto in una condizione satura.

All’aumentare della [[Temperatura dell'aria|Temperatura dell'aria]] si osserva una diminuzione dell’umidità relativa, a causa dell’aumento della [[Pressione di vapore|Pressione di vapore]] del vapore acqueo e perciò una maggior capacità dell’aria.
Dipende inoltre dalla [[Pressione atmosferica|Pressione atmosferica]].

![|300](03afab56104db0cda6ee9960c35b71d7_MD5%201.png)

Quando l’umidità relativa raggiunge il 100%, ossia a una condizione di saturazione di vapore acqueo, si ha il [[Punto di rugiada|Punto di rugiada]].

L’umidità relativa presenta una relazione inversa con l’[[Evapotraspirazione|Evapotraspirazione]].
È inoltre una variabile influente sulla sporulazione e la proliferazione di [[Microrganismo|Microrganismi]].

La pressione di vapore del vapore acqueo a saturazione, data una certa temperatura, è ricavabile con la seguente equazione:
$$pV_s = 6,11\cdot e^{\left(\frac{17,27 \cdot \text{T}}{\text{T}+237,3}\right)}$$

![|250](90985bceff5847dac9958d9493ae9c84_MD5%201.png)

L’umidità relativa può essere misurata con differenti strumenti, quali:
- [[Psicrometro|Psicrometro]], che sfrutta il fenomeno del raffreddamento evaporativo.
- *Igrometro a capelli*, basato sulla dilatazione lineare di fibre di calpelli.
- *Igrometro resistivo* o *capacitivo*, sfruttando la variazione delle proprietà elettriche ([[Resistività elettrica|Resistività]] o [[Costante dielettrica|Costante dielettrica]]) di materiali in funzione dell’umidità dell’aria.