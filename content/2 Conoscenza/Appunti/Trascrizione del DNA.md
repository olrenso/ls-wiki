---
aliases: Trascrizione, Sintesi dell'mRNA,
share: true
---
La *trascrizione* del [[DNA|DNA]] è il processo con sede nel [[Nucleo|Nucleo]] mediante quale parte dell’informazione genetica in esso contenuta viene trascritta in una molecola [[RNA|RNA]].

Il processo di trascrizione, che viene attivato da [[Fattori di trascrizione|Fattori trascrizionali]] ed è svolto da diverse *RNA polimerasi*, comporta la formazione di [[mRNA|mRNA]], tRNA o rRNA a seconda del gene trascritto. In particolare per i geni codificanti polipeptidi si ottiene mRNA, il quale successivamente verrà [[Sintesi proteica|Tradotto]].

Le RNA polimerasi (di tipo II per l’mRNA), funzionano in modo analogo alle DNA polimerasi durante la [[Replicazione del DNA|Replicazione del DNA]], costituendo la molecola di acido ribonucleico procedendo in direzione 5'→3' ma senza richiedere un innesco iniziale. Sono inoltre in grado di svolgere la doppia elica di DNA autonomamente, senza l’intervento delle elicasi.

L’[[Attivazione della trascrizione|Attivazione della trascrizione]] comporta il riconoscimento dell’RNA polimerasi del gene da trascrivere, il legame con il *filamento stampo* di DNA (3' → 5'), lo svolgimento della doppia elica e l’inizio della sintesi dell’mRNA dell’unità trascrizionale del gene.
Immediatamente dopo l’inizio della sintesi avviene il [[Capping dell'mRNA|Capping dell'mRNA]].

L’RNA polimerasi muovendosi lungo il filamento stampo del DNA in direzione 3'→5' costituisce la catena nucleotidica analogamente a come avviene nella replicazione (vedi [[Sintesi delle catene nucleotidiche|Sintesi delle catene nucleotidiche]]) con l’unica eccezione della timina sostituita dall’uracile.
Il nuovo filamento di RNA, contenente l’informazione del *filamento codificante* — ossia il filamento complementare al filamento stampo — si lega, per un breve tratto, al filamento di DNA costituendo una doppia elica, per poi separarsi consentendo il riavvolgimento dei due filamenti di DNA.

La terminazione della trascrizione del gene è scatenata da un *segnale di poliadenilazione* (TTATTT), il quale, dopo essere stato trascritto nell’RNA, consente il legame di specifiche proteine responsabili del taglio del filamento di acido ribonucleico.
Il processo di trascrizione si conclude con la [[Poliadenilazione dell'mRNA|Poliadenilazione dell'mRNA]].

Completata la sintesi dell’mRNA, detto *pre–mRNA* o *mRNA precursore*, questo è sottoposto a vari processi di [[Maturazione dell'mRNA|Maturazione dell'mRNA]].

![](850e35365131245aa49a36eb2318af20_MD5%201.png)