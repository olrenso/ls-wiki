---
share: true
---
L’*areazione del suolo* è il ricircolo dell’[[Aria tellurica|Aria tellurica]] con l’[[Atmosfera terrestre|Aria atmosferica]] fondamentale a diffondere all’interno del [[Suolo|Suolo]] O<sub>2</sub> e allontanare CO<sub>2</sub> e altri gas tossici.

I movimenti dell’aria tellurica avvengono per [[Diffusione ordinaria|Diffusione]] (lungo [[Gradiente di concentrazione|gradienti di concentrazione]]) e [[Flusso di massa|Flusso di massa]] (per differenza di [[Pressione|Pressione]] causata da [[Vento|Vento]], [[Percolazione|Percolazione]] dell’acqua e differenze di [[Pressione atmosferica|Pressione atmosferica]]).
Dato che nel suolo la [[Pressione parziale|Pressione parziale]] dell’O<sub>2</sub> è minore di quella in atmosfera, così come quella della CO<sub>2</sub> è maggiore nel suolo rispetto all’esterno, la diffusione dell’ossigeno nel suolo e dell’anidride carbonica in atmosfera costituisce il fenomeno di maggiore entità nel processo di aerazione del suolo.

![|350](8004bf69f3f8b139133d06de9382e92d_MD5%201.png)

L’aerazione del suolo — approssimabile con la concentrazione di ossigeno nell’[[Aria tellurica|Aria tellurica]] e stimabile attraverso il [[Potenziale redox del suolo|Potenziale redox del suolo]] — è determinata da tre fattori principali:
- [[Contenuto idrico del suolo|Contenuto idrico del suolo]] e drenaggio delle acque in eccesso, nell’acqua la diffusione dell’ossigeno è 10.000 volte inferiore rispetto che nell’aria. Condizioni di [[Ristagno idrico|Ristagno idrico]], unite a un elevato tasso di respirazione del suolo, comportano in breve tempo fenomeni di [[Anossia del suolo|Anossia del suolo]].
- *Struttura fisica del suolo*, in particolare la [[Porosità del suolo|Porosità]] con il quale l’acqua in eccesso può drenare e l’aria circolare. Lungo il [[Profilo del suolo|Profilo verticale]] si osserva tipicamente una riduzione dell’aerazione per riduzione della porosità e aumento del [[Contenuto idrico del suolo|Contenuto idrico]].
- *Tasso di respirazione del suolo* che determina il consumo di ossigeno e la produzione di anidride carbonica.

![|230](bbc9f3c7e63931ace30621b8dad5e652_MD5%201.png)
![|300](e3c24b307696f7752c909e076125fd6d_MD5%201.png)

Quando più dell’80–90% della [[Porosità del suolo|Porosità]] è occupato dall’acqua la bassa concentrazione di ossigeno inizia a [[Conseguenze della carenza di ossigeno nello sviluppo vegetale|compromettere lo sviluppo vegetale]].
Se l’assenza di ossigeno si prolunga per più di qualche ora la maggior parte delle piante non idrofite raggiunge in poco tempo la morte.

La carenza di ossigeno riduce l’attività dei batteri aerobi, responsabili fra le numerose funzioni della [[Decomposizione biologica|Decomposizione]] della [[Sostanza organica del suolo|Sostanza organica]] e la [[Nitrificazione|Nitrificazione]], mentre favorisce quella dei batteri anerobi, tra cui i [[Denitrificazione|batteri denitrificanti]].
L’attività della microflora in ambienti scarsamente ossidanti produce composti parzialmente ossidati, come etilene, alcoli o acidi organici con effetti tossici sulle piante e altri microrganismi decompositori del suolo.

Il basso [[Potenziale redox del suolo|Potenziale redox]] causa inoltre l’indisponibilità o la perdita di determinati nutrienti, come i nitrati in nitriti e azoto molecolare o i solfati in acido solfidrico.
Si ha inoltre la riduzione di elementi tossici come l’arsenico, il cromo e il selenio.

![|350](3c881cac49cf8a16dcce04bc4fc3f3f3_MD5%201.png)