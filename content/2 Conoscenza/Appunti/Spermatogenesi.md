---
share: true
---
La *spermatogenesi* è la [[Gametogenesi|Gametogenesi]] che porta alla formazione degli [[Spermatozoo|Spermatozoi]] negli animali eucarioti.

Durante questo processo, che in media dura 40–70 giorni, le [[Cellule Germinali|Cellule Germinali]] per [[Mitosi|Mitosi]] e [[Meiosi|Meiosi]] successive danno origine a varie cellule intermedie fino alla maturazione degli spermatozoi.

Con la spermatogenesi si ottengono in media circa 200’000 spermatozoi al minuto per un totale complessivo compreso fra uno e venticinque miliardi al giorno.

![](8547a12c6871969226fcd7df14414703_MD5%201.png)

Il processo con cui si ottengono gli spermatozoi maturi dalle cellule germinali è suddiviso in due fasi, la *spermatocitogenesi* e la *spermatogenesi* vera e propria.

Con la *spermatocitogenesi* le cellule staminali proliferano per mitosi dando origine a *spermatogoni di tipo A*, classificati in *A dark* (con un nucleo più scuro) se rimangono cellule germinative staminali, o *A pale* (con un colore più chiaro) se hanno la possibilità di proseguire in *spermatogoni di tipo B* o ritornare di tipo A.
Ciò consente il mantenimento della linea germinale per la produzione lungo tutta la vita dell’animale dei gameti.

Durante la seconda fase, la *spermatogenesi*, gli spermatogoni di tipo B maturano in *spermatociti primari* e successivamente per meiosi originano prima gli *spermatociti secondari* e poi gli *spermatidi* i quali andranno verso la [[Maturazione degli spermatidi|Maturazione in spermatozoi]].

Durante le varie divisioni mitotiche gli spermatociti prima e gli spermatidi poi rimangono sempre in collegamento mediante i *ponti citoplasmatici*, derivanti da una [[Citodieresi|Citodieresi]] *incompleta*.
Questo consente il passaggio di ormoni e proteine necessari alla maturazione degli spermatozoi ma prodotti solamente dalle cellule dotate del cromosoma $x$.
I geni responsabili della sintesi di queste sostanze sono assenti nel cromosoma $y$.

![](913475acab26ac6812f779c45632e20c_MD5%201.png)

![](d4f00abef3738591b3f9a667d0779bd7_MD5%201.png)