---
share: true
---

Il *biorisanamento* è il processo di bonifica ambientale, del suolo o dell’acqua, per degradazione dei contaminanti, quali xenobiotici e petrolio o derivati, da parte di [[Microrganismo|Microrganismi]] od [[Organismi vegetali|Organismi vegetali]].

Gli agenti biologici utilizzati per il biorisanamento possono eliminare completamente il contaminante dall’ambiente oppure trasformarlo in composti meno tossici o innocui.

Si possono individuare due tipologie di biorisanamento in funzione dell’origine della flora utilizzata:
- *Attenuazione naturale*: il biorisanamento avviene naturalmente senza un’intervento antropico.
- *Biostimolazione*: in cui viene stimolata l’attività della flora già presente.
- *Bioaugmentazione*: inoculando microrganismi o introducendo piante d’interesse. Nel valutare l’introduzione di organismi esogeni bisogna tenere in considerazione la competizione indigena.

La degradazione dei contaminanti può avvenire *in-situ* o *ex-situ*.

Il biorisanamento in-situ, tipicamente più lento ma economico, è attuabile con le seguenti tecniche:
- *Bioventilazione*: l’area di suolo da risanare, sopra il livello di falda ([[Contenuto idrico del suolo|suolo insaturo]]), è insufflata di aria favorendone il ricircolo e l’attività della microflora indigena aerobica. Il suolo deve essere poroso.
- *Air-sparing*: analogo alla bioventilazione ma in presenza di [[Capacità idrica massima|suolo saturo d’acqua]]. Attraverso dei pozzi di iniezione sono pompati nel sottosuolo ossigeno e nutrienti, contemporeanemente può essere svolto lo stripping (ossia l’eliminazione) dei composti volatili dissolti nella fase acquosa.
- *Pump and treat*: l’acqua contaminata viene pompata in superficie, trattata con nutrienti, addizionata d’ossigeno e ripompata nella zona di bonifica. La procedura si ripete fino a completo risanamento.

| ![[Pasted image 20231106111609.png\|150]] | ![[Pasted image 20231106111213.png\|150]] | ![[Pasted image 20231106111437.png\|150]] |
|:-----------------------------------------:|:-----------------------------------------:|:-----------------------------------------:|
|              Bioventilazione              |                Air-sparing                |              Pump and treat               |

Qual’ora il biorisanamento in-situ non sia praticabile, per esempio per rischio di espandere la zona contaminata, possono essere messe in atto tecniche ex-situ quali:
- *Risanamento in bioreattori*: in cui il suolo contaminato è miscelato con una soluzione di nutrienti ed eventualmente inoculato con microrganismi esogeni.
- *Land farming*: il materiale contaminato rimosso dalla zona di bonifica è distribuito su una superficie impermeabile a formare uno strato di 20–50 cm. Periodicamente è rivoltato per favorire l’aerazione.
- *Biopile*: il suolo è accumulato in cumuli più o meno voluminosi. L’ossigeno viene fornito attraverso un impianto di insufflaggio d’aria dalla base.
- [[Compostaggio|Compostaggio]]: il suolo contaminato è miscelato con agenti volumizzanti (segatura o truciuli di legno) in rapporto di 3:1. In questo modo si ha un’aumento della porosità e l’aggiunta di carbonio organico che stimola la proliferazione batterica.

| ![[Pasted image 20231106144218.png\|250]] | ![[Pasted image 20231106144237.png\|250]] |
|:-----------------------------------------:|:-----------------------------------------:|
|               Land farming                |                  Biopile                  |



Il biorisanamento non è sempre attuale, alcune delle problematiche principali includono: la suscettibilità del contaminante (specialmente in elevate concentrazioni) da parte dell’organismo risanante, la dipendenza della degradazione da uno o più nutrienti presenti in quantità limitanti, l’assenza di organismi conosciuti in grado di degradare il contaminante oppure la necessità di una catena di più organismi per ottenere composti atossici.

La degradazione dei contaminanti e degli xenobiotici può avvenire in ambiente aerobico tramite [[Ossigenasi|Ossigenasi]] (tipico del [[Biorisanamento degli idrocarburi|Biorisanamento degli idrocarburi]]) o [[Cometabolismo|Cometabolismo]] oppure in condizioni anaerobiche sfruttando la [[Declorinazione riduttiva|Declorinazione riduttiva]].

L’[[Ingegneria genetica|Ingegneria genetica]] può essere impiegata per ottenere microrganismi in grado di degradare efficentemente composti d’interesse.

L’impiego dei [[Funghi|Funghi]] può migliorare l’efficacia del biorisanamento da parte dei [[Bacteria|Batteri]]. Attreverso le ife funginee si creano delle vie di trasporto dei contaminanti e dei batteri stessi.

![[Pasted image 20231106135106.png|250]]