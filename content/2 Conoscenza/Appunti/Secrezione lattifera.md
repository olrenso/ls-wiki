---
aliases: Controllo ormonale della secrezione lattifera, Secrezione lattifera
share: true
---
La produzione e secrezione di latte delle [[Ghiandola mammaria|Ghiandole mammarie]] inizia al termine della [[Gravidanza|Gravidanza]] con il [[Parto|Parto]] a seguito dell’attivazione dei recettori della prolattina.

Al momento del parto la concentrazione di progesterone cala, causando l’attivazione della sintesi dei recettori della prolattina.
Contemporaneamente si ha un picco della concentrazione di prolattina che legandosi ai recettori inizia a stimolare la *lattogenesi*, ossia l’inizio della secrezione con produzione di colostro e successivamente della *galattopoiesi*, la produzione normale di latte.

In concomitanza con il picco di prolattina si ha un picco anche di cortisolo, il quale stimola la produzione proteica.

Negli animali con [[Placenta|Placenta]] *sinepitelio–coriale* la prima secrezione lattifera è rappresentata dal *colostro*, un latte ricco di anticorpi necessari al fine di trasferire l’immunità al piccolo.

![|400](dfff1348b646fdf2294d9db6fa3ee58e_MD5%201.png)

###### Emissione del latte
La stimolazione del rilascio di latte inizia con stimoli meccanici (*pressocettori*) e termici (*termocettori*) presenti a livello mammario.

Questi, tramite le vie afferenti del [[Sistema nervoso periferico|SNP]] arrivano al midollo spinale da cui vengono trasferiti all’ipotalamo e all’ipofisi dove viene stimolata la secrezione di prolattina e ossitocina.
Mentre la prolattina stimola il mantenimento dell’attività ghiandolare l’ossitocina si occupa dell’eiezione del latte andando a stimolare la componente contrattile degli alveoli.

![|400](2cbee88dc7dbef48fd57b5a1300b5134_MD5%201.png)

###### Termine della lattazione
Quando la suzione da parte della prole o la mungitura non avvengono la lattazione inizia a regredire e a ridurre gradualmente la produzione di latte.

La pressione esercitata dal secreto che si accumula all’interno del [[Parenchima mammario|Parenchima mammario]] stimola la produzione del *fattore d'inibizione della lattazione* (FIL), il quale agisce direttamente sulla produzione di prolattina e ossitocina inibendole.

![|300](4a3b6ce03b0e1a9a5d958bb1d4fd9377_MD5%201.png)