---
share: true
---
Il *bilancio dell’azoto* presente nel [[Suolo|Suolo]], disponibile alla coltura, è dato da:
$$\ce{N} = \ce{(\underset{voci positive}{N_p + N_{so} + N_{rc} + N_{fo} + N_{atm} + N_{fb}}) + (\underset{voci negative}{N_a + N_{lisc} + N_{ivd}}) + F_o + F_m}$$

Dove:
- $\ce{N_p}$ è l’azoto pronto, quantificato in funzione dell’azoto totale e della [[Tessitura del suolo|Tessitura del suolo]]. In caso venga adottato un regime di [[Agricoltura conservativa|Agricoltura conservativa]] bisogna ridurne il valore di $10 \text{kg ha}^{-1}$ per la ridotta [[Mineralizzazione dell'azoto|Mineralizzazione dell'azoto organico]].
- $\ce{N_{so}}$ è l’azoto derivante dalla [[Decomposizione biologica|Decomposizione]] e [[Mineralizzazione biologica|Mineralizzazione]] della [[Sostanza organica del suolo|Sostanza organica]] durante l’anno. Dipende dal [[Rapporto carbonio azoto|Rapporto C/N]] e dalla [[Tessitura del suolo|Tessitura]], oltre che un coefficiente per tenere conto del periodo dell’anno in cui la coltura è in atto.
- $\ce{N_{rc}}$ è l’azoto ottenuto dalla [[Decomposizione biologica|Decomposizione]] e [[Mineralizzazione biologica|Mineralizzazione]] dei residui colturali. Può assumere valori negativi in caso di elevati rapporti C/N che causano una [[Fame di azoto|Temporanea indisponibilità dell'azoto]].
- $\ce{N_{fo}}$ è l’azoto ottenuto dalla [[Mineralizzazione biologica|Mineralizzazione]] di [[Fertilizzazione|Fertilizzazioni]] organiche attuate negli anni precedenti. Deriva dal prodotto fra la dose di [[Ammendanti|Ammendante]], il suo tenore di elementi nutritivi, un coefficente di recupero e un coefficente di tempo.
- $\ce{N_{atm}}$ è l’azoto derivante dalle [[Deposizioni azotate|Deposizioni azotate]] pesato per il periodo dell’anno della coltura.
- $\ce{N_{fb}}$ è l’azoto apportato dall’[[Azotofissazione|Azotofissazione]].
- $\ce{N_a}$ è l’azoto [[Asportazione colturale|asportato dalla coltura]].
- $\ce{N_{lisc}}$ è l’azoto perso per [[Lisciviazione dell'azoto|Lisciviazione]].
- $\ce{N_{ivd}}$ è l’azoto perso per [[Immobilizzazione dell'azoto|Immobilizzazione]], [[Volatilizzazione dell'ammoniaca|Volatilizzazione]] e [[Denitrificazione|Denitrificazione]]. È dato dall’azoto pronto $\ce{N_p}$ e derivante dalla sostanza organica $\ce{N_{so}}$ moltiplicati per un coefficiente di perdita in funzione di tessitura e disponibilità di ossigeno. Nel caso siano avvenute perdite anche per lisciviazione la perdita di azoto pronto è, al massimo, la differenza fra $\ce{N_p}$ e $\ce{N_{lisc}}$.
- $\ce{F_o, F_m}$ sono gli apporti di azoto con [[Concimi|Concimi]] organici e minerali.