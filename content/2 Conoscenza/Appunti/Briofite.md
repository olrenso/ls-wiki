---
share: true
---
Le *briofite* sono state le prime piante a essere emerse dall'acqua, probabilmente come adattamento terrestre di alghe verdi.

Inizialmente la loro crescita era localizzata in stretta vicinanza a specchi d'acqua, come mari, laghi e fiumi in quanto non era ancora presente sostanza organica e terreno — la terra emersa era ancora un luogo esclusivamente roccioso.

Sono considerate *piante pioniere*, colonizzando pietre e rocce producono sostanza organica e quindi humus rendendo possibile lo sviluppo di altre specie vegetali.

Le briofite fungono inoltre da bioindicatori, assorbendo acqua e sostanze da tutta la loro superficie assorbono anche gli inquinanti presenti nell’aria, rendendo il monitoraggio veloce, sensibile e gratuito.
Alcune specie sono resistenti anche a metalli pesanti, come piombo e zinco, crescendo dove altre piante non possono crescere. Tale particolarità consente la [[Fitodepurazione|Fitodepurazione]] di luoghi contaminati.

![|400](7fbe3e36c3416ad3a863bc1f136749dc_MD5%201.png)

##### Tassonomia
Si dividono in tre linee evolutive, non monofiletiche[^1][^2]: 
1. [[Anthocerotophyta|Anthocerotophyta]]
2. [[Bryophyta|Bryophyta]]
3. [[Marchantiophyta|Marchantiophyta]]

[^1]: Ossia che non derivano da un progenitore comune
[^2]: Uno [studio](https://bit.ly/3m3BcrE) recente ha dimostrato che le briofite sono un gruppo monofiletico. Le briopyhta raggruppano quindi tre classi, briopsida, anthocerotopsida e marchantiopsida.

## Caratteristiche e morfologia
Le briofite sono le piante più semplici, essendo [[Tallo|Tallofite]] non hanno un vero e proprio sistema vascolare e non presentano [[Organi vegetali|Organi vegetali]]. La loro crescita è legata, almeno temporaneamente, a substrati umidi.
- Sono [[Tallo|tallofite]]
- Non possiedono un sistema vascolare
- Hanno un [[Ciclo aplodiplonte|Ciclo aplodiplonte]]
- Spore e gameti sono racchiuse in [[Sporangio|Sporangi]] e [[Gametangio|Gametangi]].
- Il *gametofito* è dominante, pluriennale e fotosintetizzante. 
- Le generazioni sono *eteromorfiche*, ovvero gametofito e sporofito sono diversi.

### Gametofito
Il gametofito è perenne e generalmente alto al più pochi centimetri.

Non presentando le radici è in grado di assorbire acqua da tutta la sua superficie. Questa particolarità lo rende tuttavia più suscettibile alla disidratazione, parzialmente evitata dalla cutinizzazione delle cellule.

Alcune specie presentano degli [[Stomi|Stomi]] *rudimentali* sempre aperti.

La gestione dell'acqua è resa il più efficiente possibile tramite le seguenti particolarità:
- Dimensioni ridotte e associazione in fitte colonie.
- Sviluppo in ambienti umidi.
- Sopravvivenza in caso di disidratazione, sono in grado di perdere fino al 70% di acqua senza morire.
- Conservazione dell'acqua in strutture specializzate, quali i [[Peli Ialini|Peli Ialini]]

Il [[Gametangio|Gametangio]] femminile è l'[[Archegonio|Archegonio]], mentre quello maschile è l'[[Anteridio|Anteridio]].

| ![](6bf8398ee8a4332496ecb756abba9cbf_MD5%201.png) | ![](7c1151d048a1f9db504c4a0edfd664d3_MD5%201.png) |
|:------------------------------------:|:------------------------------------:|
|          Stoma rudimentale           |     Parete impregnata di cutina      |


#### Pseudotessuti
Non sono presenti veri e propri tessuti di sostegno e conduzione ma sono comunque presenti dei tessuti primitivi che mimano le funzioni dei [[Tessuti vegetali|Tessuti]] più evoluti, quali:
- *Steroma*, costituito da *steroidi*, con funzione di *sostegno*
- *Idroma*, costituito da *idroidi*, per il *trasporto* dell'*acqua*
- *Leptoma*, costituito da *leptoidi*, per il *trasporto* della *linfa*

Questi non presentano lignina, sostituita invece da polifenoli per indurire la [[Parete cellulare vegetale|Parete cellulare vegetale]].

### Sporofito
Lo sporofito presenta un aspetto diverso diverso al gametofito a cui rimane collegato e da cui dipende per la nutrizione, per tutta la sua breve vita.

È costituito da tre parti:
- *Piede*, mediante cui è collegato al gametofita.
- *Seta*, una struttura atta ad allontanare il più possibile lo sporofita dal gametofita per facilitare la diffusione delle spore.
- [[Capsula delle briofite|Capsula]], contenente le spore.

Le spore presentano una spessa parete grazie alla quale sono particolarmente adatte alla sopravvivenza e alla diffusione della specie.

![|300](66a8cce38e9c53e66eeb56d8431327d7_MD5%201.png)
![|500](bcf2ea176d50ed62ef00da10b66c222a_MD5%201.png)

### Fecondazione
La fecondazione avviene nell'[[Archegonio|Archegonio]] ed è acqua-dipendente, ossia c'è bisogno di un mezzo liquido affinché i gameti maschili possano spostarsi e raggiungere la cellula uovo.

![](d3cfbf100aa7dc796b5b5ad0a5d1cb37_MD5%201.png)