---
aliases: Temperatura del terreno,
share: true
---
La [[Temperatura|Temperatura]] del [[Suolo|Suolo]] è una variabile meteorologica dell’[[Atmosfera terrestre|Atmosfera]] e una proprietà fisica dinamica del suolo con importanti [[Effetti della temperatura sulla produzione vegetale|conseguenze sulla crescita delle piante]] e sull’attività microbica.

Il riscaldamento del suolo è dovuto principalmente dalla [[Radiazione netta|Radiazione netta]] solare incidente e dalla sua [[Albedo|Albedo]], la quale ne determina di conseguenza l’[[Assorbanza|Assorbanza]] e la [[Riflettanza|Riflettanza]].
La maggior parte della radiazione incidente alimenta il riscaldamento dell’acqua e l’[[Evapotraspirazione|Evapotraspirazione]] e solo una minima parte riscalda effettivamente il suolo e l’[[Aria tellurica|Aria tellurica]].

La quantità di radiazione incidente e la frazione assorbita determinano perciò la velocità e l’entità con il quale un suolo si scalda (o raffredda).

![|300](dfb2538bec2a4385cbf7aa90e351ec6e_MD5%201.png)

L’albedo del suolo, ovvero la frazione di radiazione non assorbita, può variare in modo anche significativo in base alla presenza di [[Pacciamatura|Copertura del suolo]], la quale può agire come isolante (residui organici, neve) o favorendo l’aumento di temperatura (pacciamatura plastica scura), e al [[Colore del suolo|Colore del suolo]], determinato dalla composizione chimico–minerale, dal [[Contenuto idrico del suolo|Contenuto idrico]] e di [[Sostanza organica del suolo|Sostanza organica]].

La temperatura del suolo è inoltre in funzione dell’inclinazione rispetto ai raggi solari e della rugosità, una maggiore scabrezza incrementa la superficie esposta all’aria da cui si hanno maggiore perdite di calore per [[Irraggiamento|Irraggiamento termico]].

![|200](298a171580761441bfb159983b6a664e_MD5%201.png)

L’acqua di irrigazione e di precipitazione può altresì influire considerevolmente sulla temperatura del suolo, sia in superficie che in profondità, raffreddando o riscaldando il suolo e rallentando il successivo incremento di temperatura.

All’interno del suolo il calore si diffonde dalla superficie verso gli strati più profondi durante il giorno e viceversa durante la notte, con una velocità determinata dalla sua [[Diffusività termica|Diffusività termica]].

A parità di terreno la diffusività termica tende ad aumentare in relazione al contenuto idrico (l’acqua ha una maggior conducibilità termica rispetto all’aria) mentre a diminuire all’aumentare della [[Porosità del suolo|Porosità]].
Un suolo compatto e umido presenta la maggior diffusività termica (e una maggiore capacità termica).

![](187ec4b1d0a11706e29f3287248016d5_MD5%201.png)

La diffusività termica determina l’entità dell’escursione di temperatura fra giorno e notte e lungo il corso dell’anno.

Oltre i 20 metri di profondità la temperatura del suolo è essenzialmente costante.

![|300](97e51d96c95859dcc529ba7b5814f8c3_MD5%201.png)

![](eb4f77b9e9c55a30e28a1435a932d588_MD5%201.png)