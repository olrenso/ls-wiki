---
aliases: Porosità,
share: true
---
La *porosità del suolo* è una caratteristica fisica di un [[Suolo|Suolo]] che descrive la presenza, distribuzione, dimensione e volume degli spazi vuoti fra le particelle elementari e gli [[Struttura del suolo|aggregati di struttura]] che lo costituiscono.

Formalmente è definita come il rapporto fra il volume degli spazi vuoti e il volume totale del campione di suolo considerato.

La presenza di spazi “vuoti” all’interno del suolo è indispensabile per i flussi gassosi con l’atmosfera (H<sub>2</sub>O, CO<sub>2</sub> e O<sub>2</sub>), di [[Ciclo idrologico|acqua]] (fra atmosfera, suolo e idrosfera) e dei [[Flusso dei nutrienti nel sistema suolo-pianta|relativi nutrienti disciolti]] in essa.

Il processo di formazione e la tipologia della porosità dipendono principalmente dalla [[Tessitura del suolo|Tessitura]] — in particolare per la microporosità — e dalla [[Struttura del suolo|Struttura]] — che determina primariamente la macroporosità.

I pori all’interno di un suolo possono essere suddivisi in *macropori* se hanno un diametro maggiore di 50 µm e in *micropori* se il loro diametro è inferiore a 50 µm, ossia se l’acqua è in grado di percolare per gravità (macropori) o essere trattenuta dalle forze adesive delle particelle di suolo (micropori).
Più precisamente possono essere suddivisi come nella tabella seguente.

| Diametro (µm) |     Nome     |       Funzione       | Forme viventi                                   | Movimento dei fluidi                                                    |
|:-------------:|:------------:|:--------------------:| ----------------------------------------------- | ----------------------------------------------------------------------- |
|     > 500     | Fessurazioni |    Scambi gassosi    | Mesofauna e grosse radici.                      | Drenaggio rapido e scambi gassosi.                                      |
|    50–500     |  Macropori   | Acqua gravitazionale | Microfauna e piccole radici.                    | Drenaggio o risalita in base alla presenza della falda. Scambi gassosi. |
|    0.5–50     |  Micropori   |  Acqua disponibile   | Microorganismi (batteri e ife), peli radicali. | Risalita capillare.                                                     |
|     < 0.5     |  Criptopori  |  Riserva nutritiva   | Assenza di microorganismi.                      | Acqua con [[Potenziale idrico\|potenziale]] inferiore a -1500 kPa.                             |

All’interno dei macropori si possono ulteriormente individuare i *biopori*, quando l’origine della porosità è a opera degli organismi che popolano il suolo.


| !![[Pasted image 20240115183103.png\|400]]|
| :-: |
|    a) Porosità fra particelle elementari; b) Porosità fra aggregati (colonnari); c) Biopori                               |

Un’elevata microporosità comporta una lenta [[Velocità di infiltrazione|Velocità di infiltrazione]] con conseguenti problemi di drenaggio e [[Ristagno idrico|Ristagno idrico]]. Rallenta anche gli scambi gassosi e oppone maggiore [[Resistenza del suolo alla crescita radicale|resistenza all’espansione radicale]] (e alle lavorazioni). Di contro un eccesso di macroporosità favorisce il drenaggio e l’ossigenazione, con un maggior tasso di [[Mineralizzazione biologica|Mineralizzazione]] della [[Sostanza organica del suolo|Sostanza organica]], [[Lisciviazione dei nutrienti dal suolo|Lisciviazione dei nutrienti]] in falda e minor ritenzione idrica.

La stima della porosità può essere effettuata tramite la misura indiretta di proprietà collegate quali:
- [[Massa volumica apparente del suolo|Massa volumica apparente]]: come $\displaystyle\upphi = 1 - \frac{\rho_\text{app}}{\rho_\text{reale}}$ , dove la [[Massa volumica particellare del suolo|Massa volumica reale]] è considerata pari a 2.65 t m<sup>-3</sup>.
  Da questa è possibile discriminare macro e microporosità stimando il [[Contenuto idrico volumetrico|Contenuto idrico volumetrico]] alla [[Capacità di campo|Capacità di campo]] (ossia la percentuale di micropori) come il rapporto fra la $\rho_{a}$ misurata alla capacità di campo e la densità a saturazione idrica — di fatto stimando la macroporosità.
- [[Velocità di infiltrazione|Velocità di infiltrazione]]: una maggiore infiltrazione è sintomo di una maggior macroporosità.
- [[Resistenza alla penetrazione del suolo|Resistenza alla penetrazione]]: una minor resistenza alla penetrazione si verifica tipicamente in condizioni di elevata macroporosità.