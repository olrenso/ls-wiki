---
aliases:
  - Acidi grassi
share: true
---
Un *acido grasso* è un [[Lipidi|Lipide]] formato da un [[Acidi carbossilici|Acido monocarbossilico]] alifatico non ramificato e a lunga catena, saturo o insaturo, che concorre alla formazione — tramite legami [[Esteri|Estere]] — di [[Trigliceridi|Trigliceridi]], [[Fosfolipidi|Fosfolipidi]] e colesterolo, forme in cui si trovano in natura.

È ovvero una catena carboniosa lineare con un [[Gruppo alchilico|gruppo metilico]] a un’estremità e un [[Acidi carbossilici|gruppo carbossilico]] — sede del legame estere —all’apice opposto.

![|400](a16630bfb3e87d2adb6cd3a0c23cbb69_MD5%201.png)

Gli acidi grassi sono classificati in funzione della presenza [[Legame pi greco|Legami π]] in *saturi* se non presentano doppi o tripli legami oppure, in caso contrario, *insaturi*.  Quest’ultimi possono essere *monoinsaturi* o *polinsaturi*.

La presenza di doppi legami introduce un’ulteriore differenziazione secondo la [[Isomeria cis-trans|stereochimica cis–trans]] in acidi grassi *cis* e *trans*. La diversa stereoconformazione di uno stesso acido grasso richiede differenti enzimi durante la [[Digestione|Digestione]], motivo per cui gli acidi grassi trans possono indurre problemi metabolici.
I legami cis, i più diffusi in natura, inducono una conformazione della catena lipidica incurvata. Gli isomeri trans sono particolarmente rari.

![|300](e59818817836e4cda697c66e7028a7fb_MD5%201.png)

### Nomenclatura
La nomenclatura degli acidi grassi fa tipicamente uso dei nomi comuni tradizionali e non della [[Nomenclatura organica|Nomenclatura organica]] IUPAC degli [[Acidi carbossilici|Acidi carbossilici]].

In funzione della lunghezza della catena carboniosa, possono essere definiti *a corta catena* (C<10), *a media catena* (10<C<14) o a *lunga catena* (C>20).
In natura gli acidi grassi presentano generalmente un numero pari di carboni compreso fra i le 12 e le 20 unità.

La lunghezza della catena e il numero di legami insaturi sono indicati attraverso un sistema di nomenclatura che prevede il numero dei primi e dei secondi separati da due punti. In aggiunta può essere indicata la posizione delle insaturazioni fra parentesi tonde. Per esempio, l’acido linoleico, composto da 18 carboni con due legami insaturi posti sul nono e sul dodicesimo carbonio (partendo a contare dal carbonio carbossilico), è un acido grasso 18:2 (9c, 12c).[^3]

[^3]:  Taluni autori riportano i doppi legami come ($\Delta^{9,12}$), analogo di (9c, 12c).

La posizione dei doppi legami può essere altresì indicata con la notazione omega (ω). Secondo questa convenzione i doppi legami sono indicati a partire dall’estremità metilica. Ad esempio un acido grasso ω3 avrà il doppio legame sul terzultimo carbonio.
La maggior parte degli acidi grassi in natura è ω3, ω6 o ω9.

![[Pasted image 20240124185744.png|400]]

Si definiscono infine *acidi grassi essenziali* quegli acidi grassi polinsaturi che l’organismo (animale) non è in grado di sintetizzare e che devono essere introdotti con la dieta.
Negli animali superiori questi acidi sono tipicamente ω3[^1] e ω6[^2].

[^1]: Omega–3
[^2]: Omega–6

### Proprietà fisiche
Il punto di fusione degli acidi grassi aumenta all’aumentare della lunghezza della catena e al diminuire dell’insaturazione. La presenza dei doppi legami (normalmente di tipo cis) equivale a una ridotta superficie esposta della molecola e perciò a [[Forza di dispersione di London|Forze di dispersione di London]] di minore entità.

![[i494100.png|550]]
