---
aliases: Caratteri poligenici, Eredità poligenica, Carattere quantitativo
share: true
---
I [[Carattere genetico|Caratteri genetici]] *quantitativi* sono caratteri il cui fenotipo, misurabile, è controllato da svariati [[Gene|Geni]] (*poligenici*) a cui si aggiunge l’[[Varianza ambientale|interazione dell’ambiente]].

All’interno di una popolazione assumono generalmente una [[Distribuzione normale|Distribuzione normale]], data dalla sommatoria della distribuzione normale dell’espressione genetica e dalla distribuzione normale dell’influenza dell’ambiente.

Il fenotipo quantitativo di un individuo è determinato come la somma della [[Varianza genetica|Varianza genetica]] e della [[Varianza ambientale|Varianza ambientale]] secondo il [[Modello infinitesimale dei caratteri quantitativi|Modello infinitesimale dei caratteri quantitativi]].

I vari geni che controllano un carattere poligenico possono influenzare il fenotipo in tre differenti modi o effetti:
- *Effetto additivo*, ogni allele aggiunge al fenotipo una certa quantità; è la tipologia più comune e diffusa — è l’unico effetto ereditabile e che concorre per cui alla quantificazione del [[Breeding value|Valore riproduttivo]].
- *Effetti d'interazione*, in cui la presenza combinata di due determinati alleli, oltre a un eventuale effetto additivo, comporta una certa variazione positiva o negativa del fenotipo.
	- Effetto di *quasi–dominanza*[^1], fra alleli nello stesso locus.
	- Effetto d’*interazione p.d.*, fra alleli in loci diversi. La sua presenza nei fenotipi è tipicamente molto limitata.

[^1]: Anche detta solo dominanza, tuttavia non è da confondere con la dominanza di Mendel.

Noto il fenotipo quantitativo di ogni genotipo è possibile quantificare l’effetto di dominanza e di addizione a seconda di quanto il fenotipo si discosta dalla media $m$ dei fenotipi omozigoti.
Si possono per cui individuare due valori, $\pm a$, pari all’effetto addizione, ovvero alla differenza fra la media $m$ e i fenotipi omozigoti e $d$, rappresentante l’effetto di dominanza, pari alla differenza fra la media $m$ e il fenotipo eterozigote.

![|450](b3d6be95044fd386cd4454ef5029c339_MD5%201.png)

![|450](a157f098ad41987e809796f31bb16b2a_MD5%201.png)

Si possono per cui fare le seguenti considerazioni:
- $d < 0$ → *Dominanza negativa*.
- $d=0$ → [[Dominanza incompleta|Dominanza intermedia]]
- $0<d<a$ → *Dominanza parziale*
- $d=a$ → [[Legge della dominanza|Dominanza semplice]]
- $d > a$ → [[Sovradominanza|Sovradominanza]]