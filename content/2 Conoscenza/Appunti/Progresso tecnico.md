---
aliases: Innovazione,
share: true
---
Il *progresso tecnico*, in economia, è inteso come il processo mediante quale si acquisiscono conoscenze e abilità atte a espandere i [[Bene economico|Beni]] producibili e/o le relative tecniche di produzione, migliorando l’efficienza produttiva, l’[[Utilità|Utilità]] e la qualità dei beni, riducendo altresì i [[Costi di produzione|Costi di produzione]] unitari ed espandendo la [[Frontiera delle possibilità produttive|Frontiera delle possibilità produttive]].

Si può manifestare in vari modi, spesso legati fra loro:
- *Innovazione del processo*, ossia l’innovazione del metodo produttivo.
- *Innovazione del prodotto*, la creazione di nuovi prodotti o il miglioramento di quelli esistenti.
- *Innovazione di prodotto e processo*, spesso un nuovo prodotto o un nuovo processo inducono un nuovo processo o un nuovo prodotto.
- *Innovazione di organizzazione*, consentendo un miglior impiego dei fattori già utilizzati.

In generale un progresso tecnico induce l’innalzamento della [[Funzione di produzione|Funzione di produzione]] consentendo una produzione maggiore impiegando gli stessi fattori di produzione o una produzione costante riducendo l’impiego delle materie prime.

Ne segue che l’[[Offerta|Offerta]] tende ad aumentare e/o il prezzo d’[[Equilibrio di mercato|equilibrio]] diminuire, mentre i profitti dell’impresa aumentano.

![|400](8c3e52f54144539c2a32fa9e504841c4_MD5%201.png)
![|400](abd55d6becc686b2340d134ac22fd6cd_MD5%201.png)

Le innovazioni possono essere classificate in quattro tipologie in base all’influenza che esercitano sui fattori della produzione:
- *Innovazioni neutrali* se non modificano il [[Saggio tecnico di sostituzione|Saggio tecnico di sostituzione]] fra i fattori della produzione.
- *Innovazioni labour saving* che consentono il risparmio di manodopera.
- *Innovazioni land saving* nel caso in cui riducono la terra necessaria.
- *Innovazioni capital intensive*, quando richiedono un maggior apporto di capitale in relazione agli altri fattori di produzione.

| ![](06ee000ce1394c6f5760bd75f386e58b_MD5%201.png) | ![](9f89f38e27ae02829742d8c39766755d_MD5%201.png) | ![](7a82ab122e9bacc46e8bbbb1338ce391_MD5%201.png) |
| :-: | :-: | :-: |
| Innovazioni neutrali                 | Innovazioni labour saving            | Innovazioni land saving              |