---
share: true
---
La *vescica natatoria* è un organo interno tipico di molti [[Osteichthyes|Osteitti]] che consente all’animale di controllare il galleggiamento, ossia la profondità alla quale si trovano, sfruttando il [[Principio di Archimede|Principio di Archimede]].

Inizialmente evolutasi da un polmone ancestrale come struttura per la conservazione dell’aria inghiottita a fornire un supplemento nelle acque povere di ossigeno nei pesci attuali assolve le seguenti funzioni:
- *Idrostatica*, variando il peso specifico dell’animale.
- *Respiratoria*, come potenziale riserva di ossigeno.
- *Uditiva*, amplificando le onde sonore attraverso l’[[Apparato di Weber|Apparato di Weber]].

![|300](f0932527558be6c62ee03537f17ba792_MD5%201.png)  


## Morfologia e fisiologia
La vescica natatoria è costituita dalle seguenti parti:
- *Corpo rosso*, o *ghiandola del gas*, attraverso cui si ha l’entrata di ossigeno.
- *Vescica natatoria* p.d., ossia la camera principale dove viene conservato l’ossigeno.
- *Sfintere*, il quale contraendosi separa il corpo ovale dal corpo principale della vescica.
- *Corpo ovale*, con cui si riassorbe l’ossigeno nel sangue.

Attraverso una [[Capillari|Rete mirabile]] che si inserisce su una porzione del corpo rosso l’ossigeno dal sangue viene trasferito — a sfintere chiuso — nella vescica stessa causando l’aumento di volume della sacca e quindi una diminuzione del peso specifico del pesce, spingendolo in superficie.

Aprendo lo sfintere l’ossigeno viene trasferito nel corpo ovale in cui sono presenti i vasi sanguigni comportando un riassorbimento dell’ossigeno, sgonfiando la vescica e facendo guadagnare profondità all’animale.

![](cf68b25b9673ed3c03332aa2ea74daad_MD5%201.png)

All’interno della vescica natatoria la composizione dei gas è simile a quella dell’aria, con una prevalenza di ossigeno sull’azoto.

Sulla superficie della vescica sono inoltre presenti numerose terminazioni somatonervose per controllare il volume della stessa.

Possono esserci due tipologie di vesciche natatorie:
- *Fisostoma*, collegata direttamente alla faringe tramite il *dotto pneumatico*.
- *Fisoclista*, separata dal tubo respiratorio.

Dal punto di vista anatomico non si hanno grosse differenze in termini di efficienza.
Da un punto di vista commerciale e delle attività di pesca negli animali con una vescica fisoclista si ha il rischio che questa esploda quando si portano in superficie troppo velocemente le reti, in quanto il pesce non ha il tempo di riequilibrare il contenuto di gas.

![|400](dda4541e9b0270977dc4c45e553121e6_MD5%201.png)