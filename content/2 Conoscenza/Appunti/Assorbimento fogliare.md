---
aliases:
  - Assorbimento fogliare di acqua e soluti
share: true
---
L’*assorbimento fogliare* è la via d’assorbimento di acqua e soluti da parte di una [[Organismi vegetali|Pianta]] attraverso le [[Foglia|superfici fogliari]].

Si individuano due possibili vie con cui l’acqua e i soluti in essa contenuti (nutrienti organici, inorganici o prodotti fitosanitari) possono entrare nei tessuti delle foglie: penetrazione attraverso l’epidermide o assorbimento tramite le [[Stomi|aperture stomatiche]].
Il rapporto d’assorbimento fra una via e l’altra dipende dalla specie vegetale, dalla densità stomatica, dallo spessore della cuticola, dallo stadio fenologico, dalle condizioni ambientali e dalla caratteristiche del composto assorbito.

La presenza della cuticola [[Epidermide|epidermica]] riduce la permeabilità dei tessuti fogliari rispetto, per esempio, al [[Rizoderma|Rizoderma]] della [[Radice|Radice]] in cui l’[[Assorbimento radicale dell'acqua|assorbimento di acqua]] e [[Assorbimento radicale dei soluti|soluti]] è tendezialmente più semplice.

I meccanismi d’assorbimento non sono ancora completamente compresi.
L’assorbimento tramite la cuticola avviene per dissoluzione-diffusione[^2] (composti idrofobici, lipofili) e, si pensa, tramite «*pori polari*»[^1] (composti ionici, polari, idrofilici); superata la cuticola il percorso continua passivamente per diffusione o per [[Trasporto di membrana|trasporto]] attivo all’interno delle cellule epidermiche.
La penetrazione tramite gli stomi sembra avvenire per diffusione nel mesofillo fogliare e assorbimento diretto dalle cellule di guardia.

[^1]: V. Fernández & T. Eichert (2009) Uptake of Hydrophilic Solutes Through Plant Leaves: Current State of Knowledge and Perspectives of Foliar Fertilization, Critical Reviews in Plant Sciences, 28:1-2, 36-68, DOI: [10.1080/07352680902743069](https://doi.org/10.1080/07352680902743069)

[^2]: Riederer, M. and Friedmann, A. (2018). Transport of Lipophilic Non-Electrolytes Across the Cuticle. In Annual Plant Reviews online, J.A. Roberts (Ed.). [https://doi.org/10.1002/9781119312994.apr0235](https://doi.org/10.1002/9781119312994.apr0235)

Una volta all’interno dei tessuti i soluti seguono le rispettive vie metaboliche: potranno essere accumulati, traslocati o subito metabolizzati.