---
aliases: Proteina,
share: true
---

Le *proteine* sono complesse [[Macromolecole|Macromolecole]] [[Peptide|polipeptidiche]] composte da diverse centinaia o migliaia di [[Amminoacido|Amminoacidi]] (e talvola altri composti) responsabili di numerose funzioni negli organismi viventi.

A livello [[Cellula|cellulare]] le proteine intervengono nella catalisi delle reazioni metaboliche ([[Enzima|Enzimi]]), nella [[Comunicazione intercellulare|Comunicazione intercellulare]], nel [[Trasporto di membrana|Trasporto di membrana]] e intracellulare ([[Trasportatore di membrana|Trasportatori di membrana]], chinesina, dinesina), nella [[Replicazione del DNA|Replicazione]] e [[Trascrizione del DNA|Trascrizione del DNA]], e nella [[Regolazione genica|Regolazione dell’espressione genica]]. Sono inoltre una componente strutturale ([[Citoscheletro|Citoscheletro]], [[Collagene|Collagene]], elastina).
In un organismo complesso sono altresì responsabili del movimento muscolare e dell’[[Immunità umorale|Immunità umorale]] ([[Anticorpi|Anticorpi]]). Contribuiscono al trasporto ([[Emoglobina|Emoglobina]]) e alla comunicazione ([[Ormoni|Ormoni]] peptidici).

L’elevata versatilità delle proteine fa si che queste arrivino a rappresentare fino al 50% della sostanza secca degli organismi e la maggior parte dei composti azotati organici.

Sono sintetizzate dai [[Ribosomi|Ribosomi]], sia liberi sia associati al [[Reticolo endoplasmatico ruvido|Reticolo endoplasmatico ruvido]], e possono essere successivamente modificate dall’[[Apparato di Golgi|Apparato di Golgi]].

Assumono una [[Isomeria conformazionale|Conformazione]] tridimensionale complessa e funzionale alla loro attività, nonchè termodinamicamente più stabile. La loro forma si basa su quattro livelli strutturali gerarchici: [[Struttura primaria delle proteine|Struttura primaria]], [[Struttura secondaria delle proteine|secondaria]], [[Struttura terziaria delle proteine|terziaria]] e [[Struttura quaternaria delle proteine|quaternaria]].
La struttura tridimensionale è inoltre stabilizzata e protetta dal [[Guscio d'idratazione|Guscio d'idratazione]]
, l’interazione fra i gruppi amminoacidici idrofili esterni e l’acqua.

![|400](38eeba55532b284c59af5008c0dcf7f4_MD5%201.png)


Agli amminoacidi possono essere associate ulteriori molecole che ne modificano o completano la funzione.

La composizione chimica di una proteina è rappresentata principalmente da carbonio, idrogeno, ossigeno, azoto (16% in media) e zolfo.