---
share: true
---
La *cellula uovo*, od *ovulo*, è il [[Gameti|Gamete]] femminile degli animali che si riproducono per via [[Riproduzione sessuata|Sessuata]].
Deriva dall’ovocita primario tramite il processo di [[Oogenesi|Oogenesi]] e a maturazione è in genere la cellula più grande della specie. 
Nella maggior parte delle specie la maturazione si completa solo a seguito della [[Penetrazione dello spermatozoo|Penetrazione dello spermatozoo]], la cellula uovo conterrà quindi due nuclei, ognuno con il corredo cromosomico di un genitore i quali successivamente [[Formazione dello zigote|si fonderanno formando lo zigote]].

Esternamente la cellula uovo è protetta dalla [[Membrana plasmatica|Membrana plasmatica]] a cui si aggiunge un secondo strato protettivo, l’*involucro vitellino* o *membrana vitellina*, una membrana glicoproteina che protegge l’uovo da sollecitazioni meccaniche e infezioni lungo le vie genitali, permette l’entrata di un solo spermatozoo ed è inoltre la sede del primo sviluppo embrionale.
A questa nei mammiferi si aggiunge un secondo strato protettivo, la *zona pellucida*.

Sempre nei mammiferi a seguito dell’ovulazione una parte di cellule della corona radiata permane circondando l’uovo.

![|450](616e7e7c472b635e2bd17070a3a87931_MD5%201.png)

All’interno del citoplasma è localizzato il *tuorlo*, o *vitello*, una sostanza ricca di *vitellogenina* — sostanze nutritizie necessarie allo sviluppo dell’embrione.
In base alla quantità di tuorlo un uovo può essere:
- *Alecitico*, quando è assente il tuorlo.
- *Oligolecitico*[^1], con una minima quantità di tuorlo.
- *Mesolecitico*, con una modesta quantità di tuorlo.
- *Macrolecitico*, con una vasta riserva di tuorlo.

La quantità di tuorlo influisce sulla tipologia di [[Sviluppo animale|Sviluppo]] dell’embrione. Un uovo macrolecitico consentirà al nuovo individuo tutto il nutrimento necessario per completare lo sviluppo mentre un uovo mesolecitico sarà sufficiente solo a un primo sviluppo rapido come larva.
Nel caso di un uovo alecitico od oligolecitico i nutrienti dovranno essere forniti dalla madre.

Il tuorlo può essere inoltre disposto in varie porzioni della cellula, e in particolare si dirà:
- *Isolecitico*[^2], quando il tuorlo è disposto uniformemente.
- *Telolecitico*[^3], se il tuorlo provoca lo spostamento del citoplasma e del nucleo e si localizza a un’estremità — creando il *polo animale* (citoplasma e nucleo) e il *polo vegetale* o *vegetativo* (vitello).
- *Centrolecitico*, dove il tuorlo si dispone attorno al nucleo e il citoplasma è spostato perifericamente.

![Uovo telolecitico|400](2f610dbce153402c4c6599eea9791cac_MD5%201.png)

[^1]: *Oligo-* dal greco «poco»
[^2]: *Iso-* dal greco «uguale»
[^3]: *Telo-* dal greco «sopra», «parte terminale»

A seguito della fecondazione la cellula uovo svilupperà una serie di strutture di supporto alla crescita dell’embrione, gli [[Annessi embrionali|Annessi embrionali]].
Nel caso di rettili e uccelli si parla di [[Uovo cleidoico|Uovo cleidoico]], una cellula uovo con strutture protettive aggiuntive come il guscio.

---

### Esempi di uova
|        Pesci         |          Anfibi           |                [[Amniota|Amniota]]                 |
|:--------------------:|:-------------------------:|:------------------------------------------:|
| Solo sacco vitellino | Nessun annesso embrionale | Sacco vitellino, amion, corion, allantoide |