---
aliases:
  - Variabile di Bernoulli
share: true
---

Una *variabile bernoulliana*, è una [[Variabile aleatoria|Variabile stocastica]] discreta binaria, cioè che in un [[Esperimento aleatorio|Esperimento aleatorio]] può assumere soltanto uno di due possibili valori.

Una [[Variabile aleatoria|Variabile stocastica]] $X$ di un [[Esperimento aleatorio|Esperimento casuale]] $i$ è definita variabile bernoulliana se rispetta le seguenti caratteristiche:
1. l’esperimento consiste in una e una sola prova;
2. la prova può risultare in un successo o in un fallimento;
3. la probabilità di successo è $p$ e quella di fallimento $1-p$;
4. $X$ rappresenta il numero di successi.

Allora $X\sim\mathcal{Bern}(p)$ (o $X\sim\mathcal{B}(p)$) e segue una [[Distribuzione di Bernoulli|Distribuzione di Bernoulli]].

Ripetendo l’esperimento $n$ volte si ottiene una [[Variabile binomiale|Variabile binomiale]] che segue una [[Distribuzione binomiale|Distribuzione binomiale]].

Una qualsiasi [[Variabile aleatoria|Variabile casuale]] $Y$ può essere trasformata in una variabile bernoulliana definendo due intervalli di valori (o di categorie): «successo» e «fallimento».

> **Considerando per esempio** il lancio di un dado, la variabile aleatoria $Y$ può assumere uno fra i valori contenuti nello [[Spazio campionario|Spazio campionario]] $S=\{1,2,3,4,5,6\}$. Una variabile bernoulliana $X$ potrebbe considerare come «successo» l’[[Evento probabilistico|Evento]] $A=\{5\}$ mentre «fallimento» $B=\{\neg 5\}=\{1,2,3,4,6\}$.