---
aliases:
  - Terreno in tempera
  - Suolo in tempera
  - Punto di tempera
  - Stato di tempera
  - Stato di tempera di un suolo
  - Lavorabilità del terreno
share: true
---

La *tempera* di un [[Suolo|Suolo]] è il [[Contenuto idrico del suolo|contenuto idrico]] ottimale allo svolgimento delle [[Lavorazioni meccaniche del suolo|lavorazioni meccaniche]], corrispondente allo [[Consistenza del suolo|Stato fisico]] semi–solido.

Date le curve dell’[[Adesività del suolo|adesività]] e della [[Coesività del suolo|tenacità]] di un dato suolo (le quali variano in funzione della [[Tessitura del suolo|Tessitura]]), lo stato di tempera corrisponde all’intervallo di umidità in cui adesività e coesività si incrociano.
Nel punto d’incontro la [[Consistenza del suolo|Consistenza del suolo]] è friabile e, sottoposto ad [[Interazioni organo lavorante-suolo|Interazioni organo lavorante-suolo]] si osserva la formazione di numerose zollette di piccole dimensioni. Lo sforzo di trazione, e quindi la spesa energetica, è minimo (rispetto a una lavorazione con suolo coesivo o plastico).

|                                                                ![\|500](08a7518c25a58d8a97fe434c889f07a2_MD5%201.png)                                                                 |
|:------------------------------------------------------------------------------------------------------------------------------------------------------------------------:|
| **C**: Coesivo, **L**: Lavorabile, **A**: Adesivo, **z**: produzione di elevata zollosità, **s**: sbriciolamento, **m**: modellamento plastico, **nt**: non transitabile |

Tipicamente un terreno in tempera presenta i [[Porosità del suolo|pori]] con diametro superiore a 5–25 μm privi d’acqua, ossia equivale sommariamente alla [[Capacità di campo|Capacità di campo]].

L’ottenimento delle condizioni in tempera è determinato dalla velocità con cui l’acqua viene allontanata dal suolo, primariamente per [[Percolazione|via gravitazionale]] e in secondo luogo per [[Evapotraspirazione|Evapotraspirazione]].
A seguito di un [[Pioggia|evento piovoso]] (o di un [[Irrigazione|Irrigazione]]) che ha comportato la [[Capacità idrica massima|Saturazione idrica del suolo]], questo raggiunge le condizioni in tempera in funzione del tasso di [[Evapotraspirazione|Evapotraspirazione]], della [[Tessitura del suolo|Tessitura]] e della profondità di falda in un periodo di tempo che varia da 1 giorno per i terreni sabbiosi con falda profonda a 20 giorni per i terreni argillosi in presenza di falda superficiale.

| Suolo     | Falda > 200 cm | Falda 80–100 cm |
| --------- |:--------------:|:---------------:|
| Argilloso |      4–22      |      8–20       |
| Limoso    |      3–8       |      8–20       |
| Franco    |      2-6       |      4-10       |
| Sabbioso  |      1–2       |       2–4       |