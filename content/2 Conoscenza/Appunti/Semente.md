---
aliases:
  - Semenza
share: true
---

La *semente*, o *semenza*, sono i [[Seme|Semi]] o [[Frutti secchi|Frutti secchi]] ([[Achenio|Acheni]], [[Cariosside|Cariossidi]]) di una [[Varietà vegetale|Varietà vegetale]] ([[Cultivar|Cultivar]]) destinati alla [[Semina|Semina]]. In senso più ampio il termine semenza può includere anche altri [[Materiale di propagazione|Materiali di propagazione]] come [[Bulbo|Bulbi]] e [[Tubero|Tuberi]].[^1]

[^1]: Tuttavia è buona norma utilizzare il termine *bulbi* (o *tuberi*) *da semina*, evitando fraintendimenti con la semenza propriamente detta (i semi) delle medesime colture.

La produzione e commercializzazione di una semente è opera della [[Filiera sementiera|Filiera sementiera]].

La qualità di una semente è definita dai seguenti parametri:
- *stato sanitario*: la vitalità embrionale, così come l’assenza di patogeni sul e dentro il tegumento;
- *purezza fisica*: la frazione percentuale peso su peso di impurità (semi di infestanti, semi rotti, sassi, terra, paglia, detriti vari organici e inorganici);
- [[Potere germinativo|Potere germinativo]]
	- [[Germinabilità|Germinabilità]]: la percentuale di semi germinati rispetto al totale.
	- [[Energia germinativa|Energia germinativa]]: il tempo medio che i semi vitali impiegano a germinare.

Concorrono altresì a caratterizzare una semente l’umidità, il peso ettolitico ([[Massa volumica|Densità]]) e il peso unitario (peso per 1000 semi).

Dal prodotto fra purezza fisica e germinabilità si ricava il *valore colturale*, ossia l’effettivo valore della semente. Una semente con una purezza specifica del 99% e una germinabilità del 95%, avrà un valore colturale di 94.05%: un quintale di detta semente sarà equivalente a 94.05 kg di semente pura e completamente germinabile.
Il valore colturale è necessario per il calcolo della [[Densità di semina|Dose di semina]].