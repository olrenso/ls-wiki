---
aliases: Sodicità, Sodicità del suolo, Salinità e sodicità dei suoli,
share: true
---
La *salinità* di un [[Suolo|Suolo]] rappresenta il suo contenuto di sali solubili, primariamente cloruri, solfati, bicarbonati e carbonati di calcio, magnesio, sodio e potassio.
Se riferita esclusivamente al sodio prende il nome di *sodicità*.

Può essere stimata attraverso la misura della conducibilità elettrica (EC) della soluzione circolante.
Ulteriormente, riferendosi in particolare al sodio, si può quantificare la sodicità attraverso la percentuale di sodio scambiabile (ESP), pari alla saturazione del [[Complesso di scambio|Complesso di scambio]] da parte dell’Na<sup>2+</sup>: $\text{ESP} = \frac{\ce{Na^2+_\text{scamb}}}{\text{CSC}}$.
Una seconda possibile misura della sodicità è il rapporto di adsorbimento del sodio (SAR) in relazione agli altri cationi (Ca<sup>2+</sup> e Mg<sup>2+</sup>): $$\text{SAR}= \frac{\ce{[Na^2+]}}{(\ce{0.5[Ca^2+] + 0.5[Mg^2+]})^{\frac{1}{2}}}$$

In base ai valori della conducibilità elettrica e della saturazione del sodio i suoli possono essere classificati, in relazione alla salinità e alla sodicità, in:
- *Suoli normali*, non affetti da salinità.
- [[Suolo salino|Suoli salini]], EC > 4 dS/m e ESP < 15 o SAR < 13.
- *Suoli salino–sodici*, EC > 4 dS/m e ESP > 15 o SAR > 13.
- [[Suolo sodico|Suoli sodici]], EC < 4 dS/m e ESP > 15 o SAR > 13.

![|350](dd1bb2a960d5196ac243ad6ef3c8599f_MD5%201.png)

Un’eccessiva salinità comporta fenomeni diretti di fitotossicità per le colture e peggioramento delle caratteristiche fisiche del suolo fino a impedire completamente la produzione vegetale.

L’elevata concentrazione di sali è inoltre responsabile dell’abbassamento del [[Potenziale osmotico|Potenziale osmotico]] del suolo con un maggior sforzo richiesto da parte dell’[[Sistema radicale|Apparato radicale]] della pianta per poter [[Assorbimento radicale dell'acqua|assorbire l’acqua]].
La maggior spesa energetica richiesta per accumulare nei tessuti radicali gli elettroliti necessari a compensare il [[Potenziale idrico|Potenziale idrico]] del suolo si manifesta con una crescita e uno sviluppo più lenti.

Il peggioramento della [[Struttura del suolo|Struttura del suolo]] dovuta alla [[Dispersione delle argille|Dispersione dei colloidi]] induce fenomeni di carenza o totale assenza di ossigeno e un’[[Velocità di infiltrazione|Infiltrabilità]] scarsa dell’acqua.

Gli ioni salini possono altresì competere direttamente con l’[[Assorbimento radicale dei soluti|assorbimento dei nutrienti]].

![|400](44ebbeb170e7498f33f54c4d6d2aa804_MD5%201.png)