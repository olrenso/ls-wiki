---
aliases: PIL, Prodotto interno lordo nominale, PIL nominale,
share: true
---
Il *prodotto interno lordo* o *PIL* è una misura della produzione aggregata di un sistema economico, pari alla somma dei valori di mercato dei [[Bene economico|Beni]] e servizi finali e dei beni d'investimento prodotti all’interno dei confini di una nazione[^1] in un certo periodo di tempo.

Può essere utilizzato per misurare la [[Crescita economica|Crescita economica]], le dimensioni del sistema economico e più in generale consente di confrontare le dimensioni delle economie di diverse nazioni in quanto prende in considerazione la *produzione aggregata*.
È possibilmente anche un indicazione riguardo il benessere individuale e la salute degli individui.

Nel tempo il PIL tende ad aumentare a causa dell’[[Inflazione|Inflazione]], sia nel caso sia avvenuta o meno una crescita economica. Per questo motivo per poter confrontare una o più economie in differenti periodi storici bisogna basarsi sul [[Prodotto interno lordo reale|Prodotto interno lordo reale]], contrapposto a quello *nominale*.

Il prodotto interno lordo, sia reale che nominale, è direttamente proporzionale alla forza lavoro di una nazione, di conseguenza paesi più grandi avranno PIL maggiori. Al fine di  eliminare questa variabile si utilizza il *PIL pro capite*.

###### Calcolo del PIL
Il PIL può essere calcolato in diversi modi:
1. Somma del *valore aggiunto* ($\text{valore di mercato} - \text{spese beni intermedi}$) nelle diverse fasi della produzione.
2. Spesa dei consumatori nell’acquisto dei beni e servizi finali prodotti all’interno del sistema economico, ossia la somma dei consumi delle famiglie, dell’acquisto di beni di investimento da parte delle aziende, dell’acquisto di beni e servizi da parte del governo e delle eventuali esportazioni nette. $$PIL = \text{Consumi} + \text{Investimenti} + \text{Spesa pubblica} + \underset{\text{Esportazioni nette}}{(\text{Export} - \text{Import})}$$
3. Somma dei pagamenti dei [[Risorse produttive|Fattori di produzione]] dalle aziende alle famiglie, ossia i redditi delle famiglie. $$PIL = \text{salari} +\text{interessi} + \text{affitti} + \text{profitti}$$

![|500](78fb3d5f9f4454ac7a74aa96a2909a62_MD5%201.png)

[^1]: Non necessariamente da aziende nazionali, a questo fine si utilizza il PNL (prodotto nazionale lordo).