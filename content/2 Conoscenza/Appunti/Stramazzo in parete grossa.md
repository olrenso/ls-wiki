---
aliases: Stramazzo a parete grossa, Stramazzo con parete grossa,
share: true
---
Uno *stramazzo in parete grossa* è uno [[Stramazzo|Stramazzo]] in cui, in corrispondenza della parete dello stesso, si stabilisce una nuova [[Corrente idraulica|Corrente liquida]] in stato critico consentendo il calcolo della [[Portata volumetrica|Portata]] a partire dal tirante idrico.

La presenza dell’ostacolo a valle della luce induce un cambio di velocità modificando il [[Regime di moto|Regime di moto]] da uniforme a permanente.
Il livello del pelo libero si innalza (e la velocità diminuisce) per recuperare l’[[Energia rispetto al fondo|Energia totale specifica]] strettamente necessaria al superamento dello stramazzo — l’innalzamento di livello si ripercuote per un certo tratto a monte della luce.
In tal modo, sulla parete dello stesso, la corrente assume comportamento critico con un tirante idrico pari all’[[Altezza critica|Altezza critica]] corrispondente per la portata transitante.

![|400](74362fdf814bf8785e51e5f2bfc65bc6_MD5%201.png)

Supponendo pertire di carico tra monte e valle nulle ($\Delta E = 0$), una velocità d’arrivo (a monte) trascurabile ($h \gg \frac{{v_i}^2}{2g} \Rightarrow v_i \approx 0$) e l’assenza di contrazione trasversale della vena liquida (la larghezza sulla soglia corrisponde alla larghezza del canale) si può affermare che l’energia a disposizione della corrente per il superamento dello stramazzo è pari al [[Linea dei carichi totali|Carico idraulico]] misurato rispetto al fondo della parete; è ovvero l’altezza $h$.
$$e = h$$

Noto che $e=\frac32k$, si può ricavare l’altezza critica come:
$$k = \frac23h$$
Da cui si ottiene la velocità critica:
$$v_k = \sqrt{2g(h-k)}$$
E la portata (per sezioni rettangolari):
$$Q = bk\sqrt{2g(h-k)} = b\frac23h\sqrt{2g\frac13h} = \frac{2}{3\sqrt3}b\sqrt{2g}\;h^\frac32$$

Quando la velocità d’arrivo a valle non è trascurabile, o la geometrica del canale varia, è possibile introdurre appositi coefficienti correttivi.