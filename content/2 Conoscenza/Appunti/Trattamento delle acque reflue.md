---
share: true
aliases:
  - Trattamento delle acque reflue
---
La *depurazione delle acque reflue* è il processo di rimozione dei contaminanti (organici e inorganici) e dei patogeni presenti negli effluenti urbani e/o industriali ([[Acque reflue|Acque reflue]]) permettendo la reimissione dell’acqua nell’idrosfera.

Il trattamento delle acque reflue è essenziale a ridurre i fenomeni di [[Eutrofizzazione|Eutrofizzazione]] dei corsi d’acqua attraverso la rimozione di azoto, fosforo e materia organica presente negli effluenti.

La depurazione avviene con metodi fisici, chimici e (micro)biologici in funzione dei contaminanti da eliminare.

Uno degli scopi principali è la riduzione della [[Domanda biochimica di ossigeno|Domanda biologica di ossigeno]] al fine di controllare la crescita microbica ed evitare la profilerazione di organismi indesiderati.

![](83c0af86c4e335773000fa1ed440e52f_MD5%201.png)

Gli impianti per la depurazione delle acque reflue presentano in genere un’organizzazione sequenziale a quattro stadi:

0. *Preliminare*: a monte dell’impianto i corpi solidi di maggiori dimensioni sono rimossi fisicamente.
1. *Primario* o *fisico*: il particolato insolubile, e talvolta gli olii superficiali, sono rimossi per filtrazione e sedimentazione. La componente solida recuperata da questa fase, nota come *fanghi di depurazione*, può essere utilizzata in campo agrario per la [[Fertilizzazione|Fertilizzazione]].
2. *Secondario* o *biologico*: mediante l’impiego di [[Microrganismo|Microrganismi]] si ha la [[Decomposizione biologica|Decomposizione]] e l’ossidazione della sostanza organica e la rimozione di azoto ([[Batteri nitrificanti|Batteri nitrificanti]] e [[Anammox|Anammox]]) e fosforo (batteri polifosfato–accumulatori). La componente liquida viene trattata aerobicamente, arieggiando l’acqua per far fronte alla domanda d’ossigeno dei microrganismi; i fanghi solidi sono invece sottoposti a [[Digestione anaerobica|Digestione anaerobica]]. Terminato il processo, le colonie batteriche (in [[Biofilm|Biofilm]]) sono rimosse tramite sedimentazione.
3. *Terziario* o *chimico*: in funzione dei contaminanti presenti e del destino delle acque possono essere adoperati diversi trattamenti chimico–fisici (filtrazione, clorazione, ozonizzazione, addizione di resine…). Durante questa fase può consentire un’ulteriore riduzione di azoto e fosforo, così come l’eliminazione di composti tossici o patogeni.