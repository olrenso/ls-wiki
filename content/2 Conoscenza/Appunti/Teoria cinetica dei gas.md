---
aliases: Teoria cinetico-molecolare dei gas ideali
share: true
---
La *teoria cinetica dei gas*, o *teoria cinetico–molecolare dei gas ideali*, è un modello in grado di spiegare il comportamento dei [[Gas ideali|Gas ideali]].

Secondo tale modello i [[Gas|Gas]] presentano le seguenti caratteristiche:
- Sono costituiti da un elevato numero di molecole — dello stesso ordine di grandezza del numero di Avogadro — che si muovono in modo casuale.
- La massa di ogni molecola è uguale.
- Il volume complessivo delle molecole del gas (*covolume*) è trascurabile rispetto al volume che il gas occupa.
- Le [[Forze intermolecolari|forze attrattive e repulsive fra molecole]] e fra le pareti del contenitore sono trascurabili, ogni molecola si comporta come se le altre fossero inesistenti. L’unico contatto è tramite urti.
- Le molecole sono corpi rigidi, ovvero trasferiscono l'energia cinetica tra loro tramite urti completamente elastici, non si ha quindi perdita di energia cinetica totale.
- L'[[Energia cinetica|Energia cinetica]] media dipende solamente dalla [[Temperatura|Temperatura]] e non dal tipo di gas $E_k= \frac{3}{2}nRT$.

Secondo la teoria cinetica dei gas questi sono in grado di generare una pressione a causa degli urti fra le molecole del gas stesso e le pareti del contenitore, la cui massa è considerata infinita[^1], che lo contiene.

![|150](d48288894edb895f9bbfa5f4786d6a49_MD5%201.jpg)
![|150](5d42f162a20ad71be3bb50acc58636fd_MD5%201.png)

[^1]: O in altri termini il contenitore non subisce alcun effetto dell’urto data la massa trascurabile della molecola rispetto a quella del contenitore stesso.

In base alla teoria cinetica dei gas l’[[Energia cinetica|Energia cinetica]] totale è costante e pari alla somma delle energie cinetiche di ogni molecola:
$$\begin{align*}
E_{k\text{ tot}} &= \frac{1}{2}m{v_1}^2+\frac{1}{2}m{v_2}^2+\dots+\frac{1}{2}m{v_N}^2 = \frac{1}{2}m({v_1}^2+{v_2}^2+ \dots+{v_N}^2) = \\
&= \frac{1}{2}m  \left(\frac{{v_1}^2+{v_2}^2+ \dots+{v_N}^2}{N}\right) =\\
&= \frac{1}{2}m_{tot}v_{qm}^2\\
\end{align*}$$

Ossia l’energia totale è pari alla massa per la velocità quadratica media delle molecole, da cui si ricava l’[[Equazione di Joule-Clausius|Equazione di Joule-Clausius]].

La velocità quadratica media è un indice della quantità di moto delle particelle del gas, si può quindi, tramite la definizione di velocità quadratica media dell’equazione di Joule–Clausius ($v_{qm}^2 = \frac{3RT}{M}$), ottenere la seguente equazione che lega l’energia cinetica totale del gas alla sola temperatura come variabile:
$$E_{k\text{ tot}} = \frac{1}{2}m_{tot}v_{qm}^2 = \frac{1}{2}m_{tot}\frac{3RT}{M}= \frac{3}{2} nRT$$