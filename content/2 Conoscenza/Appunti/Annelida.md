---
aliases: Anellidi
share: true
---
> - Superphylum: [[Protostomia|Protostomia]]
> 	- Clade: *Lophotrochozoa*
> 		- Phylum: *Annelida*

Gli *anellidi* sono il più importante phylum di vermi *metamerici* appartenenti al superphylum dei [[Protostomia|Protostomia]].
Si trovano in ambienti umidi come il terreno e in acqua, sia dolce che salata. La loro nutrizione è saprofaga[^1], si nutrono quasi esclusivamente di residui organici.

[^1]: Escluse alcune eccezioni come per esempio le sanguisughe.

![|200](d2cf965a31b8dc66631163c4d64bf836_MD5%201.jpg) ![|200](fb8138bfd976cb19fd628949dc9eba34_MD5%201.jpg) ![|200](c8982a8be7b5e0e93920888d80692ed2_MD5%201.png)

## Morfologia e fisiologia
Il corpo degli anellidi è altamente segmentato composto da numerosi metameri in cui sono presenti porzioni autonome degli apparati respiratorio, nervoso, escretore ([[Metanefridio|Metanefridio]]), circolatorio, oltre che del [[Celoma|Celoma]] stesso.
Ogni metamero è separato da un *setto*.

L’apparato digerente e i vasi di maggior calibro sono le uniche strutture non ripetute e che si estendono lungo tutto il corpo.

Il [[Sistema circolatorio chiuso|Sistema circolatorio è chiuso]], mentre l’apparato respiratorio è rappresentato dalla cute, tramite cui avvengono gli scambi gassosi.

![|500](dcf73406c05f3103157c2d273589a2db_MD5%201.png)

Il sistema nervoso continua con la [[Evoluzione del sistema nervoso|Cefalizzazione]] iniziata nei [[Platyhelminthes|Vermi piatti]]. I gangli disposti lungo il corpo si raggruppano lungo il piano mediano a formare un unico *cordone nervoso ventrale* mentre in posizione cefalica un ganglio ingrossato costituisce l’encefalo.

La parete corporea presenta una doppia muscolatura, circolare e longitudinale, consentendo un fine controllo della locomozione basata sull’[[Idroscheletro|Idroscheletro]] ottenuto dal liquido celomatico.
Negli anellidi terrestri esternamente sono presenti strutture rigide quali *chete* o *setole* che permettono all’animale di ancorarsi al suolo e facilitare la progressione nello spazio.

![|250](444ac5ed3fe2a238a154cd459ea448b6_MD5%201.png)

L’[[Apparato digerente|Apparato digerente]] è completo e si estende lungo tutto il corpo dell’animale attraverso il [[Tubo digerente|Tubo digerente]].

A seguito dell’ingestione di particelle di terreno o particelle in sospensione queste tramite l’[[Esofago|Esofago]] giungono nell’[[Gozzo|Ingluvie]], in cui vengono rimescolate con del muco lubrificante, per poi passare nello stomaco meccanico, il [[Ventriglio|Ventriglio]], responsabile della digestione meccanica tramite granuli di sabbia.

Una volta che il cibo è stato frammentato prosegue nell’intestino, in cui sono presenti numerosi [[Tiflosole|Tiflosoli]], dove avviene l’idrolisi enzimatica e l’assorbimento delle sostanze nutritive.

Infine gli scarti vengono espulsi dall’ano.

![](0c24cbcd9791086725f969b1e8c01bb0_MD5%201.png)

## Ciclo vitale
Il ciclo vitale differisce in modo più o meno significativo a seconda della classe di appartenenza.

Gli anellidi terrestri e d’acqua dolce sono tipicamente [[Ermafroditismo|Ermafroditi]] e con uno [[Sviluppo diretto|Sviluppo diretto]]. Alcuni possono riprodursi anche asessualmente tramite [[Frammentazione|Frammentazione]] grazie alla capacità di rigenerare i metameri mancanti.

Gli anellidi marini hanno generalmente sessi separati e uno [[Sviluppo indiretto|Sviluppo indiretto]] con una larva trocofora a cui si aggiungono gradualmente nuovi segmenti.