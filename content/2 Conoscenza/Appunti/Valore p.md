---
aliases:
  - p-dei-dati
  - p-value
  - Livello di significatività osservato
share: true
---

Il *valore p* o *p-value*, noto anche come *livello di significatività osservato*, è la [[Probabilità|Probabilità]], in un [[Test di verifica d'ipotesi|Test di verifica d'ipotesi]], di ottenere un valore della [[Statistica campionaria|statistica]] in esame uguale o più estremo (ossia meno probabile) di quello osservato, supponendo che l’ipotesi nulla $H_0$ sia vera.

Il p-value è quindi il livello di significatività $\alpha$ a cui l’ipotesi nulla può essere rifiutata.

Un valore basso consente di rifiutare l’ipotesi nulla in quanto se questa fosse vera sarebbe altamente improbabile osservare nuovamente il risultato ottenuto. Viceversa un valore elevato non consente il rifiuto dell’ipotesi nulla.

La scelta del valore p soglia, ossia il valore limite oltre il quale l’ipotesi nulla è rifiutata o meno, è arbitraria e deve essere effettuata prima di iniziare la raccolta e l’analisi dei dati. Tipicamente sono utilizzati valori di 0.05 (5%), 0.01 (1%) e 0.001 (1‰ — alta significatività), più raramente 0.1 (10% — bassa significatività).
I valori di 0.001, 0.01 e 0.05 sono indicati rispettivamente come p\*\*\*, p\*\* e p\*.

Il valore p non è la [[Probabilità|Probabilità]] che l’ipotesi nulla sia vera e non deve essere usato come unico strumento per accettare o meno l’ipotesi alternativa.