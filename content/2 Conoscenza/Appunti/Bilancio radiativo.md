---
share: true
---
Il *bilancio radiativo* è il bilancio netto fra la [[Radiazione solare|Radiazione solare]] assorbita e la [[Radiazione elettromagnetica|Radiazione]] emessa da parte della terra.

$$(SW_\downarrow - SW_\uparrow) + (LW_\downarrow - LW_\uparrow) - Rn = 0$$
Dove:
- $SW$ è la radiazione a onda corta (*short wave*) in entrata $\downarrow$ e in uscita $\uparrow$.
- $LW$ è la radiazione a onda lunga (*long wave*) in entrata $\downarrow$ e in uscita $\uparrow$.
- $Rn$ è la [[Radiazione netta|Radiazione netta]] che può essere utilizzata dall’ecosistema e dall’habitat.

Può essere calcolato a diverse altitudini:
- Al limite dell’[[Atmosfera terrestre|Atmosfera terrestre]], prendendo il nome di *bilancio planetario*.
- All’interno dell’atmosfera.
- Sulla superficie.

A livello del suolo la radiazione a onda corta è rappresentata dalla [[Radiazione globale|Radiazione globale]] e dalla relativa componente riflessa secondo l’[[Albedo|Albedo]] della superficie incidente.

I flussi in entrata e in uscita determinanti il bilancio radiativo —specialmente a livello della superficie dove la radiazione deve attraversare la maggior distanza di atmosfera — sono determinati dalle così dette *finestre della radiazione*, porzioni dello [[Spettro elettromagnetico|Spettro elettromagnetico]] dove l’[[Assorbanza|Assorbanza]] delle [[Composizione dell'atmosfera|componenti dell’atmosfera]] è bassa o nulla.

Tali finestre si trovano in corrispondenza dello spettro visibile (e della [[Radiazione fotosinteticamente attiva|PAR]]) e in strette disomogene porzioni nell’infrarosso in relazione ai vari gas serra quali H<sub>2</sub>O, CO<sub>2</sub>, CH<sub>4</sub>, N<sub>2</sub>O.

![|400](0558fc2317c40edb286af7bdd6f51931_MD5%201.png)