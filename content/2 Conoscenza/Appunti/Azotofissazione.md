---
aliases: Fissazione dell'azoto, Fissazione dell'azoto atmosferico, Fissazione biologica dell'azoto
share: true
---
L’*azotofissazione* è il processo biologico svolto da vari [[Microrganismo|Microrganismi]] tramite cui l’azoto molecolare atmosferico N<sub>2</sub> è trasformato in azoto ammoniacale NH<sub>3</sub> utilizzabile dagli organismi vegetali.

La reazione di rottura del triplo legame dell’azoto molecolare richiede un elevato dispendio energetico e un ambiente anossico:
$$\ce{N2 + 8H+ + 8e- + 16 ATP -> 2NH3 + H2 + 16 ADP + 16 Pi}$$

Il processo di azotofissazione è catalizzato dalla *nitrogenasi*, costituta da due subunità:
- *Dinitrogenasi reduttasi* o ferroproteina.
- *Dinitrogenasi* o proteina ferro–molibdeno.

Complessivamente la reazione è costituita da tre sottoreazioni, in ognuna delle quali due elettroni (e due protoni) sono addizionati agli atomi di azoto:
$$\ce{N#N + 2H -> HN=NH +2H -> H2N-NH2 + H2 -> NH3 + NH3}$$

La nitrogenasi è altamente sensibile alla presenza dell’ossigeno, il quale svolge un’azione inibente a causa della presenza del ferro come cofattore.

Vari batteri azotofissatori hanno attuato varie strategie per garantire alla nitrogenasi un’ambiente povero di ossigeno, per esempio:
- Gli azotobacter hanno un metabolismo molto rapido con un elevato consumo di ossigeno e quindi una bassa concentrazione di questo.
- Alcuni azotobacter e rhizobium presentano polisaccaridi extracellulari che limitano la diffusione dell’ossigeno attraverso la [[Membrana plasmatica|Membrana plasmatica]].
- I rhizobium sintetizzano la leg–emoglobina che, analogamente all’[[Emoglobina|Emoglobina]], sequestra l’ossigeno molecolare tramite ioni di ferro.
  La sintesi della leg–emoglobina può avvenire solo dopo che il [[Rizobi|Rizobio]] ha instaurato una [[Simbiosi|Relazione simbiotica]] con una [[Fabaceae|Leguminosa]].
- Alcuni cianobatteri presentano vescicole anossiche, le *eterocisti*, al cui interno fissano l’azoto. Le [[Eterociste|eterocisti]] svolgono inoltre [[Fotosintesi clorofilliana|Fotosintesi clorofilliana]] che alimenta direttamente il processo di fissazione dell’azoto.

La nitrogenasi è inoltre inibita dalla presenza di ammoniaca e ioni ammonio (derivanti anche da nitriti, nitrati e urea) e richiede concentrazioni relativamente elevate di ferro, fosforo, zolfo e molibdeno, cofattori del complesso enzimatico.