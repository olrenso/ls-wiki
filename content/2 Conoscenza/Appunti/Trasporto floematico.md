---
share: true
---
Il *trasporto floematico* è il trasporto della linfa elaborata contentente i fotosintetati derivanti dalla [[Fotosintesi|Fotosintesi]] attraverso i [[Floema|Tessuti floematici]].

Il flusso floematico si muove dagli organi *source* — fonti di fotosintetati, quali [[Foglia|foglie]] adulte e radici di riserva — agli organi *sink* — [[Radice|radici]], [[Seme|semi]], [[Frutto|frutti]], foglie giovani.
Il trasporto può avvenire sia in modo basipeto che acropeto (e laterale), generalmente tendendo a minimizzare la distanza di trasporto dagli organi source agli organi sink.


Il caricamento del saccarosio da parte degli organi source può avvenire per via simplastica o per via apoplastica.
Attraverso la via apoplastica, più comune, lo zucchero fluisce per diffusione spontanea dal mesofillo delle foglie sintetizzanti alle cellule compagne dei tubi cribrosi per presenza di un gradiente di concentrazione.
A livello delle cellule compagne l’assenza di un collegamento diretto con le altre cellule parenchimatiche adiacenti comporta la diffusione apoplastica dei fotosintetati e il successivo assorbimento attivo da parte della cellula floematica. L’assorbimento avviene con [[Trasporto secondario|trasportatori secondari]] (SUT — sucrose transporter) con meccanismo di sinporto insieme a H<sup>+</sup>.

![|600](bcf051e1a1bfd76b42b17e7a9d3b6d69_MD5%201.png)
![|125](4f3cd5d6e62b237f484653b14a187d5a_MD5%201.png)

Lo scaricamento può avvenire, analogamente al caricamento, sia per via simplastica tramite plasmodesmi che per via apoplastica mediante trasportatori specifici.
A livello dell’apoplasto parte del saccarosio è scisso, dall’invertasi apoplastica in fruttosio e glucosio, assimilabili anch’essi mediante specifici trasportatori.

![|250](e4116b1b63e93e413de91e80a55ca12d_MD5%201.png)

Il movimento della linfa elaborata avviene per [[Flusso di massa|Flusso di massa]].

L’accumulo di fotosintetati all’interno del floema diminuisce il [[Potenziale osmotico|Potenziale di soluto]] causando la [[Diffusione|Diffusione]] dell’acqua dallo [[Xilema|Xilema]] adiacente. L’entrata dell’acqua provoca un aumento della [[Turgore Cellulare|Pressione di turgore]].
A livello degli organi sink la rimozione dei soluti aumenta il [[Potenziale idrico|Potenziale idrico]] e alimenta un flusso netto d’acqua verso il xilema con riduzione della pressione di turgore.

Tale gradiente di pressione fra gli organi source e gli organi sink alimenta il [[Flusso di massa|Flusso di massa]] della linfa floematica.

![|500](baf0ef11bd2a3da99456c3c7a37d6d7a_MD5%201.png)