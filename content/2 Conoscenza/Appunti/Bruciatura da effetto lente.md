---
aliases:
  - Effetto lente delle gocce d'acqua sulle foglie
share: true
---

Per *bruciatura da effetto lente* s’intende il disseccamento di porzioni di [[Foglia|foglie]] di una pianta causate dalla convergenza dei raggi solare da gocce d’acqua sulla superficie delle foglie stesse.

L’«effetto lente» è ritenuto sovente un fenomeno di entità considerevole ed è quindi sconsigliato irrigare o effettuare trattamenti fogliari nelle ore più calde della giornata (oltre all’elevata evaporazione).

La letteratura scientifica in merito è scarsa, tuttavia sembrerebbe[^1] che l’«effetto lente» sia trascurabile e i fenomeni spesso associati a tale fenomeno siano dovuti ad altre cause (piogge acide, saline, sbalzo termico fra acqua fredda e foglie calde…).
La convergenza dei raggi solari risulta pericolosa su foglie altamente idrofobe (in cui l’acqua non aderendo ai tessuti fogliari non può dissipare il calore prodotto) e per gocce di grosse dimensioni (le quali non evaporano velocemente).


[^1]: Egri, Á., Horváth, Á., Kriska, G. and Horváth, G. (2010), Optics of sunlit water drops on leaves: conditions under which sunburn is possible. New Phytologist, 185: 979-987. [https://doi.org/10.1111/j.1469-8137.2009.03150.x](https://doi.org/10.1111/j.1469-8137.2009.03150.x)