---
share: true
---
Il *calore* $Q$ è un trasferimento di [[Energia termica|Energia termica]] fra due corpi o [[Sistema termodinamico|Sistemi]] a [[Temperatura|Temperatura]] differente:
$$Q = C\Delta T = cm\Delta T = cm(T_f-T_i)$$
Dove $C$ è la [[Capacità termica|Capacità termica]], pari al prodotto fra la massa e il [[Calore specifico|Calore specifico]] $c$ riferito all’unità di massa.

Per il [[Secondo principio della termodinamica|Secondo principio della termodinamica]] spontaneamente il calore fluisce sempre dal corpo a [[Temperatura|Temperatura]] maggiore al corpo con temperatura minore.

Dato il calore specifico variabile, per differenze di temperature rilevanti si può integrare. Considerando salti termici infinitesimali il calore specifico può essere ritenuto costante e si ottiene per cui:
$$\begin{align*}
dQ &= cm\;dT \\
\int dQ &= \int cm\;dT \\
Q &= m\int_{T_i}^{T_f} c\;dT
\end{align*}$$

È sempre una forma di energia *trasferita*, e mai una forma di energia contenuta in un corpo o sistema, a differenza dell’[[Energia termica|Energia termica]].

Può essere espresso in diverse unità di misura:
- *Joule* ($\text{J}$), essendo un energia.
- *Calorie* ($\text{cal}$), quantità di energia necessaria per innalzare la temperatura di un grammo d’acqua distillata a $1 \text{ atm}$ di un grado centigrado da $14,5\degree\text{C}$ a $15,5\degree\text{C}$: $1\text{ cal} = 4,186 \text{ J}$. Oppure di un grado un chilogrammo d’acqua: $1 \text{ kcal} = 4186 \text{ J}$.
- *British thermal unit* ($\text{BTU}$), quantità di energia necessaria per innalzare di un grado fahrenheit una libbra d’acqua: $1 \text{ BTU} = 1,055 \text{ kJ}$.