---
aliases: Potenziale chimico dell'acqua,
share: true
---
Il *potenziale idrico* Ψ è il [[Potenziale chimico|Potenziale chimico]] dell’acqua espresso per unità di volume parziale molare.
È perciò una misura dell’[[Energia potenziale|Energia potenziale]] specifica[^2] che l’acqua presenta in riferimento al potenziale chimico allo stato standard[^1].

In altri termini è il [[Lavoro|Lavoro]] che bisogna compiere, o che viene svolto dall’acqua, durante il trasporto di questa dal punto in cui si trova al punto di riferimento definito dallo stato standard.

[^1]: Acqua pura priva di interazioni adesive e coesive sottoposta alla pressione di un atmosfera.
[^2]: Riferita all’unità di volume.

La differenza di potenziale idrico fra due punti indica la direzione in cui l’acqua si muove senza apporti energetici esterni, diffondendo dal punto di maggior potenziale al punto di minor potenziale idrico.

Il potenziale idrico $\Psi_W$ è quantificato come:
$$\Psi_W = \Psi_0 + \Psi_S + \Psi_G + \Psi_P + \Psi_M + \cdots$$
Dove:
- $\Psi_0$ è il *potenziale di riferimento* allo [[Stato standard|Stato standard]] determinato a un’elevazione nota.
- $\Psi_S$ è il [[Potenziale osmotico|Potenziale di soluto]] il quale tiene conto della concentrazione di soluti nell’acqua. È sempre negativo.
- $\Psi_G$ è il [[Potenziale idrico di gravitazione|Potenziale di gravitazione]] derivante dalla forza di gravità.
- $\Psi_P$ è il [[Potenziale idrostatico|Potenziale di pressione]] che considera le pressioni, positive o negative, esercitate dall’esterno sull’acqua.
- $\Psi_M$ è il [[Potenziale idrico di matrice|Potenziale di matrice]] rappresentante la pressione negativa esercitata dalle superfici solide all’interfaccia solido–acqua. È presente quando l’acqua è [[Adsorbimento|Adsorbita]] da una matrice, come il [[Suolo|Suolo]].
- $\cdots$ rappresenta altri possibili potenziali che possono influire sul movimento dell’acqua. 

![|300](Potenziale-idrico-componenti-energia.png)


Il potenziale idrico, essendo rapportato per unità di volume, è espresso come una [[Pressione|Pressione]].
Data la definizione $\Psi = \frac{\micro}{V}$:
$$\ce{[\Psi] = \frac{[E]}{\cancel{[N]}}\frac{\cancel{[N]}}{[L^3]} = [F]\cancel{[L]}[L^{-\cancelto{2}{3}}] = [F][L^{-2}] = [P]}$$

Il potenziale idrico è tanto minore quanto i pori in cui è contenuta l’acqua sono piccoli e quanti più colloidi sono presenti; è ovvero inversamente proporzionale all’intensità delle forze a cui l’acqua è sottoposta.

![|250](Potenziale-idrico-relazione-dimensioni-pori.png)

Il valore del potenziale idrico può essere utilizzato per classificare l’acqua in una matrice in:
- *Acqua gravitazionale*, Ψ > -1 kPa
- *Acqua capillare* disponibile per le piante, -1 kPa > Ψ > -10 kPa
- *Acqua capillare* non disponibile per le piante, -10 kPa > Ψ > -1500 kPa
- *Acqua igroscopica*, Ψ < - 3000 kPa

![[Curva-ritenzione-idrica-generica-contenuto-idrico-suolo.png|500]]