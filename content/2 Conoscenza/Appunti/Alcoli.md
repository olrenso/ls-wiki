---
aliases: Alcolo, Alcol,
share: true
---
Gli *alcoli* sono [[Composti organici|Composti organici]] di struttura simile agli [[Idrocarburi|Idrocarburi]] in cui un [[Gruppo funzionale|Gruppo]] idrossile ($\ce{-OH}$) è legato a un carbonio tetraedrico.

![|400](904a2ad667c50a6a6cac227497d7dfd2_MD5%201.png)

In relazione alla [[Classificazione degli atomi di carbonio|Classificazione dell’atomo di carbonio]] a cui è legato il gruppo funzionale un alcolo può essere classificato come primario, secondario o terziario.

![|300](4e1eacb4231609fa42849070580f8179_MD5%201.png)

### Nomenclatura
La [[Nomenclatura organica|nomenclatura]] prevede l’aggiunta del suffiso *-olo* al nome dell’idrocarburo corrispondente.
In presenza di due o tre gruppi idrossilic si parla rispettivamente di *dioli* e *trioli*, con i relativi suffissi *-diolo* e *-triolo*. Ancora, composti con due gruppi ossidrilici su carboni adiacenti vengono detti *glicoli* (o dioli vicinali) e la nomenclatura (tradizionale) deriva dall’alchene di derivazione (ad esempio glicole etilenico sintetizzato dall’etilene).
Infine, in presenza di doppi o tripli legami, l’alcolo è definito *insaturo*; in questo caso nella nomenclatura prevale il gruppo idrossile.

![|400](68408a510496c7c6e0d59c6f68dd10fb_MD5%201.png)

### Proprietà fisiche
La presenza del gruppo -OH conferisce agli alcoli una certa [[Polarità molecolare|Polarità]] con la parziale carica positiva sul carbonio ɑ e la parziale carica negativa sull’ossigeno.
Per tal motivo possono costituire [[Legame a idrogeno|Legami a idrogeno]] e possiedono punti di ebollizione maggiori rispetto alla controparte idrocarburica pura, così come una maggior solubilità in acqua.

![|200](be15be5083170998e1cdd6d8d229013e_MD5%201.png)

### Acidità e basicità
Gli alcoli possono comportarsi sia come acidi deboli (donando il protone del gruppo -OH) che come basi deboli (accettando un idrogeno sul gruppo -OH).

![](a53c4d929134c7d154ae43d5f4fddfec_MD5%201.png)

### Sintesi e reattività
Possono essere ottenuti attraverso tre principali vie, partendo da un [[Alcheni|Alchene]] mediante [[Idratazione di idrocarburi insaturi|Idratazione]], da un alogenuro alchilico con una [[Sostituzione nucleofila|Sostituzione nucleofila]], oppure tramite composti carbonilici con una [[Riduzione di carbonili con idruri metallici|reazione di riduzione]] o tramite un’[[Addizione di reattivi di Grignard|Addizione di reattivi di Grignard]].

Gli alcoli subiscono varie reazioni, tra cui:
- Conversione in alogenuri alchilici
	- [[Idroalogenazione degli alcoli|Idroalogenazione]]
	- [[Bromurazione degli alcoli mediante tribromuro di fosforo|Bromurazione]]
	- [[Alogenazione degli alcoli mediante alogenuri di tionile|Alogenazione mediante alogenuri di tionile]]
- [[Disidratazione degli alcoli|Disidratazione]]
- [[Trasposizione pinacolica|Trasposizione pinacolica]]
- [[Ossidazione degli alcoli|Ossidazione]]
- [[Sintesi di Williamson|Sintesi di Williamson]]