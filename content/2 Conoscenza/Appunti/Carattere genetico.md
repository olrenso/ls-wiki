---
aliases: Carattere, Caratteri, Caratteri genetici
share: true
---
Un *carattere* è una qualsiasi caratteristica di un organismo determinata dall’azione di uno o più [[Gene|Geni]] ed esprimibile attraverso differenti fenotipi in base alla combinazione [[Allele|Allelica]].

I caratteri si possono differenziare in:
- *Caratteri qualitativi* o *mendeliani*, caratteristiche controllate da un solo gene e che rispettano tipicamente le [[Leggi di Mendel|Leggi di Mendel]].
- [[Caratteri quantitativi|Caratteri quantitativi]] o *poligenici*, dove il fenotipo è influenzato da svariati geni oltre che dall’ambiente.

Fra i due si riscontra una diversa tipologia di fenotipi possibili, mentre nei caratteri qualitativi i fenotipi sono generalmente pochi e molto distinguibili fra loro, nei caratteri quantitativi i fenotipi possibili sono potenzialmente illimitati, ognuno con leggere variazioni.

Mettendola in altri termini i fenotipi dei caratteri qualitativi si possono *osservare* mentre quelli dei caratteri quantitativi si possono *misurare*.