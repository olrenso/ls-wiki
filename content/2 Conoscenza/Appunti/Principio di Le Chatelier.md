---
share: true
---
Il *principio di Le Châtelier*, o *principio dell’equilibrio mobile*, enuncia che ogni sistema tende a reagire ad una perturbazione esterna minimizzandone gli effetti su di esso attraverso l’alterazione della propria composizione.

Data una perturbazione dei parametri di una [[Reazioni chimiche#Reazioni reversibili|Reazione chimica reversibile]] all’[[Equilibrio chimico|Equilibrio chimico]] questa si [[Costante di equilibrio#Quoziente di reazione|“sposterà”]] verso destra o sinistra per ristabilire l’equilibrio.

I fattori che determinano l’equilibrio sono la temperatura, la pressione e la concentrazione.

#### Variazione di Concentrazione
Presa una reazione all’equilibrio, aumentando la concentrazione dei prodotti il sistema risponderà con un aumento della concentrazione dei reagenti.
Viceversa immettendo nel sistema un maggior quantitativo di reagenti verrà favorita la reazione diretta con un conseguente aumento dei prodotti.

> Data una reazione all'equilibrio, come la seguente:
> $$\ce{H2_{(g)} + I2_{(g)} \rightleftarrows 2HI_{(g)}} \qquad K_c=\ce{\frac{[HI]^2_{eq}}{[H2]_{eq}[I2]_{eq}}}$$
> Aggiungendo il prodotto il sistema risponderà aumentando la concentrazione dei reagenti e riducendo quella del prodotto.
> 
> $$\ce{[HI]_{tot} = [HI]_{eq} + [HI]_{aggiunto}} \;\; \Rightarrow \;\; Q_c=\ce{\frac{[HI]^2_{tot}}{[H2]_{eq}[I2]_{eq}}} > K_c$$

#### Variazione di Pressione
Data una reazione all'equilibrio dove sono presenti composti allo stato [[Aeriforme|Aeriforme]] come:
$$\ce{C_{(s)} + CO2_{(g)} \rightleftarrows 2CO_{(g)}}$$
Variando il volume del recipiente è possibile agire sulla pressione dei gas, come enunciato dalla [[Legge di Boyle|Legge di Boyle]] $PV=k$

Raddoppiando la pressione, ossia dimezzando il volume del recipiente, le concentrazioni dei gas raddoppieranno, per cui:
$$Q_c = \ce{\frac{(2[CO]_{eq})^2}{2[CO2]_{eq}} = 2\frac{[CO]_{eq}^2}{[CO2]_{eq}}} = 2K_c$$

Il sistema sarà quindi tendente verso sinistra ($Q_c < K_c$) con una diminuzione della concentrazione dei prodotti e un aumento di quella dei reagenti. Viceversa se si diminuisce la pressione.

In linea generale un aumento di pressione provoca lo spostamento della reazione verso il lato dove si ha il numero minore di moli. 
Se in una reazione i composti gassosi hanno tutti coefficiente stechiometrico pari a uno la variazione di pressione non avrà alcuna ripercussione.

#### Variazione di Temperatura
Una variazione di temperatura influisce sia sulla velocità di reazione che sulle costanti di equilibrio.
Data la seguente reazione:
$$\ce{N2_{(g)} + 3H2_{(g)} \rightleftarrows 2NH3_{(g)}}$$
A 25°C si ha $K_c = 4,1\cdot10^8$, aumentando la temperatura a 400°C la costante scenderà a $K_c = 5,0 \cdot 10^{-1}$.

In generale vale la regola che aumentando la temperatura si ha:
- Uno spostamento verso i prodotti se $\Delta H > 0$ — ossia una reazione endotermica
- Uno spostamento verso i reagenti se $\Delta H<0$ — ossia una reazione esotermica
- Nessuna variazione se $\Delta H =0$

Viceversa se la temperatura diminuisce.