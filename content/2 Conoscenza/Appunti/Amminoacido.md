---
aliases: Amminoacidi,
share: true
---
Un *amminoacido* è un [[Composti organici|Composto organico]] contenente un gruppo [[Acidi carbossilici|carbossilico]] e un gruppo [[Ammine|amminico]].

Avendo sia un gruppo acido (–COOH) sia un gruppo basico (–NH<sub>2</sub>) gli amminoacidi si trovano normalmente come sali interni, dove l’idrogeno del gruppo carbossilico si trasferisce sul gruppo amminico. 
Tale forma è detta *zwitterione* e presenta proprietà simili a quelle dei [[Sale|Sali]].

![[Pasted image 20230427111246.png|200]]


La più importante tipologia di amminoacidi sono gli [[α-amminoacido|α-amminoacidi]], i quali rappresentano la componente monomerica di [[Peptide|Peptidi]], [[Proteine|Proteine]] (ed [[Enzima|Enzimi]]).

Quando protonati presentano una modesta acidità, maggiore dei rispettivi [[Acidi carbossilici|Acidi carbossilici]]. La presenza del gruppo ammonio, fungendo da elettron-attrattore, stabilizza la molecola per [[Effetto induttivo|Effetto induttivo]]. L’entità dell’effetto induttivo diminuisce all’aumentare della distanza fra il gruppo carbossilico e il gruppo ammonio.

![[Pasted image 20230427112038.png|500]]

Di contro il gruppo ammonio (NH<sub>3</sub><sup>+</sup>) e amminico (NH<sub>2</sub>) presentano, rispettivamente, un’acidità e una basicità confrontabili con le [[Ammine|Ammine]] corrispondenti, seppur l’acidità sia leggermente superiore e la basicità leggermente inferiore.
Ciò è dovuto all’effetto elettron-attrattore degli ossigeni del gruppo carbossilico che aumentano il carattere positivo del gruppo ammonio (rendendolo quindi meno stabile) facilitando la perdita di un protone; e, viceversa, stabilizzando il gruppo amminico riducendone il carattere nucleofilo.

![[Pasted image 20230427112725.png|400]]

Il [[Punto isoelettrico|Punto isoelettrico]] (il valore di [[pH|pH]] a cui la carica netta è nulla) di un amminoacido è dato dalla media aritmetica delle [[Costante di dissociazione|costanti di dissociazione acida]] dei due gruppi ionizzabili più rilevanti.
Negli amminoacidi neutri, come l’anilina, i due gruppi di riferimento sono il gruppo amminico e il gruppo carbossilico dell’amminoacido stesso.
Per amminoacidi acidi prevalgono i gruppi acidi (il gruppo -COOH e la catena laterale). Viceversa, negli amminoacidi basici hanno maggior influenza i gruppi basici (il gruppo -NH<sub>2</sub> e la catena laterale).

Analizzando la [[Curva di titolazione|Curva di titolazione]] di un amminoacido neutro, basico e acido è possibile osservare graficamente il punto isoelettrico.

| ![[Pasted image 20240123150159.png|Pasted image 20240123150159.png]] | ![[Pasted image 20240123150149.png|Pasted image 20240123150149.png]] | ![[Pasted image 20240123150207.png|Pasted image 20240123150207.png]] |
|:------------------------------------:|:------------------------------------:|:------------------------------------:|
|     Amm. neutro (anilina)     |   Amm. acido (a. aspartico)   | Amm. basico (Arginina)                                     |

Noto il punto isoelettrico di un amminoacido si può prevedere la carica netta della molecola. Per valori di pH > pI la molecola presenta una carica negativa, viceversa se pH < pI la molecola ha carica positiva.

![[Pasted image 20230818084053.png|400]]

Il differente punto isoelettrico può essere utilizzato a fini analitici mediante l’[[Elettroforesi|Elettroforesi]] per separare e caratterizzare miscele di amminoacidi e proteine.

![[Pasted image 20230823140257.png|500]]