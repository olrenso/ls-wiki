---
aliases: Anatomia a corona,
share: true
---
L’*anatomia di Kranz* o *anatomia a corona* è una particolare struttura anatomica [[Foglia|Fogliare]] delle [[Piante C4|Piante C4]] responsabile dell’isolamento spaziale dell’enzima [[RuBisCO|RuBisCO]] per una più efficiente fotosintesi tramite la [[Fissazione C4 del carbonio|Via metabolica di Hatch-Slack]].

Nelle foglie caratterizzate dall’anatomia a corona si individuano due differenti cellule responsabili della [[Fotosintesi clorofilliana|Fotosintesi clorofilliana]], le normali cellule del mesofillo e un’anello di cellule che formano una guaina, la *guaina del fascio*, attorno ai [[Fasci conduttori|Fasci conduttori]], anche dette *cellule della guaina del fascio*.

Le cellule della guaina del fascio presentano una [[Parete cellulare vegetale|Parete]] suberificata che impedisce gli scambi gassosi con l’esterno. Sono collegate alle cellule del mesofillo attraverso [[Plasmodesmi|Plasmodesmi]].

![|400](1edc9fe947170e2958600fcf17d090a0_MD5%201.png)
![|220](9f1937662bce2e09a6b7325bb28458f9_MD5%201.png)

Fra le cellule del mesofillo e le cellule della guaina del fascio si osserva una differenziazione dei [[Cloroplasti|Cloroplasti]] atti a eseguire separatamente le due fasi della fotosintesi.

Nei cloroplasti del mesofillo sono assenti vari enzimi del [[Ciclo di Calvin|Ciclo di Calvin]] oltre che la subunità large della [[RuBisCO|RuBisCO]] — dove la luce ne inibisce la sintesi. Il [[Tilacoide|Sistema lamellare]] è particolarmente ricco di grana, da cui la denominazione di *cloroplasti granari*.

I cloroplasti della guaina del fascio sono invece adibiti quasi esclusivamente alla [[Fase oscura|Fase oscura]] con grana rari e poco sviluppati (*cloroplasti agranari*); da ciò deriva che la presenza dei [[Fotosistema II|Fotosistemi II]] (fonte di ossigeno tramite la [[Fotolisi fotosintetica dell'acqua|Fotolisi dell'acqua]]) sulle [[Membrana tilacoidale|Membrane tilacoidali]] è ridotta al minimo.

![|400](75370ff9b700ab7efa150df53972a917_MD5%201.png)

L’anatomia a corona è talvolta presente, seppur non completamente formata e perciò non attiva, in alcuni cereali C<sub>3</sub> autunno–vernini.