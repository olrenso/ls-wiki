---
aliases: Controllo ormonale del ciclo estrale, Controllo ormonale delle ovaie
share: true
---
Il [[Ciclo estrale|Ciclo estrale]] e l’attività dell’[[Apparato riproduttore femminile|Apparato riproduttore femminile]], in particolare delle [[Gonadi femminili|Ovaie]], sono controllati dall’asse ipotalamo–ipofisi–ovaio che instaura una serie di feedback negativi.

Per meccanismi non ancora studiati e compresi approfonditamente si individuano due diverse fasi di regolazione ormonale durante il ciclo estrale.

Nella prima porzione del ciclo estrale, ossia dal metaestro al proestro, l’ipotalamo secerne GnRH il quale stimola l’[[Ipofisi|Ipofisi]] anteriore a produrre e immettere nel circolo sanguigno l’*ormone follicolo stimolante* (FSH) e l’*ormone luteinizzante* (LH).

Questi due ormoni, giunti nell’ovaio, stimolano due diversi aspetti della [[Follicologenesi|Follicologenesi]]:
- L’FSH giunge nelle cellule della granulosa dove si occupa direttamente di stimolare il follicolo.
- L’LH stimola invece induce le cellule della teca a sintetizzare gli androgeni, tra cui il testosterone, che giunti nelle cellule della granulosa vengono convertiti in estrogeni; i quali svolgono un ulteriore funzione stimolante nello sviluppo del follicolo.

Nel frattempo il follicolo secerne l’inibina la quale instaurando un sistema di controllo a feedback negativo con l’ipofisi ne inibisce la secrezione di FSH.
Analogamente parte degli estrogeni, entrando nel circolo sanguigno, raggiungono sia l’ipofisi che l’ipotalamo dove inibiscono rispettivamente la secrezione di FSH e LH e di GnRH.

Nella fase finale del ciclo estrale, corrispondente all’estro, il follicolo dominante è ormai sviluppato completamente e la grande quantità di cellule della teca induce un’elevata concentrazione di estrogeni nel sangue.
Questa condizione comporta non più un’inibizione dell’attività endocrina dell’ipofisi e dell’ipotalamo ma anziché stimola l’ipotalamo alla secrezione di GnRH, il quale a sua volta stimola l’ipofisi a secernere LH e FSH che, giunti nel follicolo stimolano la secrezione di ulteriori estrogeni a stimolare ulteriormente l’ipofisi e d'inibina, la quale inibisce l’FSH.
Si ottiene in questo modo un’elevata concentrazione di LH (situazione detta *picco ovulatorio*) a discapito dell’FSH.
Il picco ovulatorio si è dimostrato essere necessario all’ovulazione stimolando le contrazioni degli ovidotti.

![](9a624f1d211eff52faf6c30a7eb1246b_MD5%201.png)