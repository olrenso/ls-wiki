---
aliases: Acclimatazione vegetale, Acclimatamento delle piante, Acclimatazione delle piante, Hardening
share: true
---
L’*acclimatamento vegetale*, o *hardening* in inglese, è il processo di [[Acclimatamento|Acclimatamento]] attuato dagli organismi vegetali.

Si verifica primariamente per cambiamenti di [[Temperatura dell'aria|Temperatura dell'aria]], ma anche per variazioni dell’esposizione solare, dell’intensità del [[Vento|Vento]] e di altre sollecitazioni meccaniche (come le [[Precipitazione atmosferica|Precipitazioni atmosferiche]]).

La fase di acclimatamento di una pianta è particolarmente rilevante nel caso di germogli e piantine coltivati in serra e destinati al trapianto in campo aperto.
Un trapianto diretto, senza un periodo d’adattamento alle nuove condizioni, può causare stress e, nei casi peggiori, portare alla morte delle piantine.
Nel caso delle piantine da trapianto l’acclimatamento dovrebbe iniziare almeno 14 giorni prima della data di messa a dimora.

L’esposizione graduale a sollecitazioni meccaniche, intensità luminose e temperature maggiori consente all’organismo di ispessire le [[Parete cellulare vegetale|Pareti cellulari]] (per migliorare la resistenza alle sollecitazioni), incrementare la cuticola a livello dell’[[Epidermide|Epidermide]] (per ridurre la traspirazione).

Per quanto riguarda le basse temperature alcune specie vegetali, come il pomodoro, sono in grado di adattarsi attraverso la riduzione del contenuto idrico cellulare con conseguente aumento della concentrazione dei soluti e abbassamento del punto crioscopico. Si ha inoltre una variazione di composizione del [[Membrana plasmatica|Plasmalemma]] per garantire la corretta fluidità e funzionalità di membrana alle nuove condizioni ambientali.
Tale processo prende anche il nome di *acclimatamento al freddo* (*cold hardening*).