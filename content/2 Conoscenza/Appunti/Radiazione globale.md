---
share: true
---
La *radiazione globale* è la componente della [[Radiazione solare|Radiazione solare]] che, attraversando l’atmosfera, giunge al suolo.

Durante il passaggio nell’[[Atmosfera terrestre|Atmosfera terrestre]] la [[Radiazione solare potenziale|Radiazione solare potenziale]] viene parzialmente assorbita, riflessa e [[Riflessione diffusa|diffusa]] da i vari [[Composizione dell'atmosfera|costituenti dell’atmosfera]] riducendone l’intensità e alterandone il [[Spettro elettromagnetico|profilo spettrale]].

![|300](1bc764081c1f6fcccc60266de6e5598c_MD5%201.png)

È possibile quantificare la radiazione globale analizzando il comportamento ottico dell’atmosfera tramite la [[Legge di Beer-Lambert-Bouger|Legge di Beer-Lambert-Bouger]] come:
$$I = I_0 \cdot e^{-km}$$
Dove: 
- $I$ è la radiazione attenuata.
- $I_0$ è la [[Radiazione solare potenziale|radiazione incidente]].
- $k$ è il coefficiente di estinzione, ossia la [[Trasmittanza|Trasmittanza]] dell’[[Atmosfera|Atmosfera]]. Varia fra 0.1–0.2 (se presente una spessa copertura nuvolosa) e 0.8 (con cielo terso). È altresì in media maggiore d’estate che d’inverno.
- $m$ è la massa d’aria relativa, $m = \sec\theta=\frac{1}{\cos\theta}$, in cui $\theta$ è lo zenith. La massa d’aria relativa è una misura della distanza che la radiazione deve percorrere attraverso l’aria, in funzione dell’altezza media della colonna d’aria dell’atmosfera.

Una volta giunta al suolo la radiazione globale compone di due parti:
- *Radiazione diretta*, che giunge direttamente dal suolo senza aver interagito con l’atmosfera.
- *Radiazione diffusa*, la quale ha subito la [[Riflessione diffusa|Riflessione diffusa]] da parte dell’atmosfera.

Parte della radiazione globale, in base all’[[Albedo|Albedo]] della superficie incidente, viene riflessa, per cui la radiazione effettivamente disponibile all’ecosistema è ulteriormente ridotta, prendendo il nome di [[Radiazione netta|Radiazione netta]].

La radiazione globale è generalmente pari o inferiore all’80% della [[Costante solare|Costante solare]] con la radiazione diffusa compresa fra 0 e 5% in funzione della torbidità dell’aria, della latitudine e dell’elevazione solare.
Elevate latitudini, basse elevazioni solari e presenza di torbidità aumentano i fenomeni di [[Riflessione diffusa|Scattering]].
In media la radiazione globale presenta il 44–50% di [[Radiazione fotosinteticamente attiva|PAR]].