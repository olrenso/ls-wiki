---
share: true
---
Il *volume d’adacquamento* è la quantità d’acqua somministrata nel contesto di un intervento [[Irrigazione|irriguo]] che concorre a soddisfare il [[Fabbisogno irriguo|Fabbisogno irriguo]] e riportare il suolo a un [[Contenuto idrico del suolo|Contenuto idrico]] ottimale compensando le carenze degli [[Precipitazione atmosferica|apporti naturali]].

Può essere espresso come volume per unità di superficie (m<sup>3</sup> ha<sup>-1</sup>) o come altezza (mm).

La quantità d’acqua che si rende necessario distribuire è influenzata da svariati fattori, quali le caratteristiche fisiche del [[Suolo|Suolo]] ([[Struttura del suolo|Struttura]], [[Tessitura del suolo|Tessitura]], [[Porosità del suolo|Porosità]], attività biotica), il [[Metodo irriguo|Metodo irriguo]], l’[[Efficienza d'irrigazione|Efficienza d'irrigazione]] e le caratteristiche della coltura (in particolare la profondità dell’apparato radicale).

Nella maggior parte delle modalità d’irrigazione — fa eccezione la [[Microirrigazione|Microirrigazione]] — il volume d’adacquamento dovrebbe riportare il contenuto idrico del suolo in prossimità della [[Capacità di campo|Capacità di campo]] del medesimo. Qualsiasi apporto in più comporterebbe sprechi per rapida [[Percolazione|Percolazione]].
È possibile ricavare il valore massimo, espresso come altezza della colonna d’acqua, come:
$$h_{a, max} = Z_r \cdot p\cdot (\theta_{cc}-\theta_{ap})$$
Dove:
- $Z_r$ è la profondità raggiunta dall’apparato radicale in mm.
- $p$ è la frazione d’acqua facilmente disponibile alle piante, ossia $\frac{\text{RAW}}{\text{TAW}}$ (tipicamente 0.4–0.6), vedi [[Disponibilità idrica di un suolo|Disponibilità idrica di un suolo]].
- $\theta_{cc}$ e $\theta_{ap}$ sono rispettivamente il contenuto idrico del suolo alla [[Capacità di campo|Capacità di campo]] e al [[Punto di appassimento permanente|Punto di appassimento permanente]].