---
share: true
---
L’*abbassamento* della [[Pressione di vapore|Pressione di vapore]] è una [[Proprietà colligative delle soluzioni|Proprietà colligativa]] delle [[Soluzioni|Soluzioni]] dove introducendo un *soluto non volatile*[^1] in un solvente, la sua tensione di vapore diminuirà.

![|400](696707150527594aad4e9214413b1733_MD5%201.png)

##### Legge di Raoult

In base alla legge di Raoult la pressione parziale esercitata dal [[Solvente|Solvente]] allo stato gassoso su una soluzione è uguale al prodotto della frazione molare del solvente per la pressione di vapore del solvente puro:
$$P_\text{soluzione} = \chi_\text{solvente} \cdot P^0_\text{solvente}$$
L'abbassamento della pressione di vapore sarà quindi direttamente proporzionale alla frazione molare del soluto:
$$\Delta P = \chi_\text{soluto} \cdot P^0_\text{solvente}$$

> ***Esempio***
> La pressione di vapore dell'acqua a 20°C è 17,5 torr. Se a temperatura costante viene aggiunto glucosio, un composto non elettrolita—*ossia che non si dissocia in acqua* — e non volatile, tale da produrre una soluzione $\chi_\ce{H2O} = 0,800$
>
> La pressione della soluzione sarà:
> $$P = \chi_\ce{H2O} \cdot P^0_\ce{H2O} = 0,800 \cdot 17,5 \text{ torr} = 14,0 \text{ torr}$$
> 
> Mentre la differenza di pressione $\Delta P$:
> $$\Delta P = P^0_\ce{H2O} - P_\text{soluzione} = \chi_\text{glucosio} \cdot P^0_\ce{H2O} = 3,5 \text{ torr}$$

[^1]: Un composto è definito non volatile quando la sua temperatura di ebollizione è più alta di quella del solvente.