---
share: true
---
I *capillari* sono i [[Vasi sanguigni|Vasi sanguigni]] che derivano dalla dicotomizzazione delle [[Arterie|Arterie]] e delle [[Vene|Vene]]; sono ossia le estremità di venule e arteriole ormai ridotte a un diametro di circa 5–10 micron sufficienti al passaggio di un singolo [[Eritrocita|Eritrocita]] per volta.

I capillari provenienti dai due vasi opposti, un arteriola e una venula, si uniscono in un punto detto punto di *anastomosi* a formare il *letto capillare* su cui poggiano gli organi per essere [[Scambi metabolici fra il sangue e gli organi|Nutriti]] e da cui vengono recuperati gli scarti metabolici.

Quando la rete di capillari in *anastomosi* è particolarmente estesa e ramificata prende il nome di *rete mirabile*.

Dai capillari i [[Leucociti|Globuli bianchi]] sono in grado di uscire nei tessuti adiacenti tramite [[Diapedesi leucocitaria|Diapedesi leucocitaria]].

![|300](60a8689e79d85bb6b8a9e23c40b88aad_MD5%201.png)


Strutturalmente si individuano tre tipologie di capillari differenti:
- [[Capillari continui|Capillari continui]]
- [[Capillari fenestrati|Capillari fenestrati]]
- [[Capillari sinusoidi|Capillari sinusoidi]]

![|500](3cbd9d16773fcc4ec86dcd1abb95cd08_MD5%201.png)

Sono formati uno strato monocellulare di [[Tessuto epiteliale di rivestimento|Endotelio]] circondato dalla [[Membrana basale|Membrana basale]] all’interno di cui si possono trovare i *periciti*, cellule staminali pluripotenti che prendono parte a vari processi rigenerativi fisiologici.

I capillari, in particolare quelli di origine arteriosa, presentano cellule di [[Tessuto muscolare liscio|Muscolatura liscia]] che costituiscono gli *sfinteri[^2] precapillari* posti in corrispondenza della giunzione con l’arteriola.
La presenza di queste strutture consente alle aree in anastomosi di poter controllare il flusso e il deflusso del sangue.

[^2]: Anatomicamente non è uno sfintere, in quanto uno sfintere è un’apertura dotata di muscolatura disposta a raggiera.

![](c96ca14722cba8f8362aae826096f01f_MD5%201.png)

![|300](8f86b4df94232116c40e706aa8ad8b36_MD5%201.png)