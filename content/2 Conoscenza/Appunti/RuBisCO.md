---
share: true
---
La *RuBisCO* o *ribulosio-1,5-bifosfato carbossilasi/ossigenasi* è un [[Enzima|Complesso enzimatico]] adibito alla fissazione dell’anidride carbonica sul ribulosio-1,5-bifosfato negli organismi [[Fotosintesi|Fotosintetici]] e chemiautotrofi.

La struttura proteica della RuBisCO è costituta da un insieme di otto subunità large e otto subunità small, [[Sintesi proteica|Sintetizzate]] rispettivamente dal [[Genoma batterico|DNA plastidiale]] del [[Cloroplasti|Cloroplasto]] e dal [[DNA|DNA]] nucleico della [[Cellula vegetale|Cellula vegetale]].

![|150](ac209126d3d9285516f2af08b968b8b9_MD5%201.png)

È in grado di catalizzare due differenti reazioni:
- *Carbossilazione*, fissando la CO<sub>2</sub> al ribulosio-1,5-bifosfato.
- *Ossigenazione*, legando ossigeno molecolare (O<sub>2</sub>) al ribulosio–1,5–P.

Ossigeno e anidride carbonica sono per cui considerati substrati competitivi della RuBisCO.

A concentrazioni (e temperature) atmosferiche di anidride carbonica e ossigeno è favorita la reazione di carbossilazione per via della diversa affinità che la RuBisCO presenta fra i due diversi substrati.

La [[Costante di Michaelis-Menten|Costante di Michaelis-Menten]] per la CO<sub>2</sub> è circa 20 volte minore di quella dell’O<sub>2</sub> (12 µM contro 250 µM). Per il ribulosio il valore della k<sub>M</sub> è di 60 µM.

![|400](97a4e0d5e9e72f03f02e1cfe70ffcc07_MD5%201.png)

L’attività della RuBisCO può essere finemente regolata, all’interno degli organismi vegetali, da svariati meccanismi:
- *Regolazione genica anterograda*, attraverso il [[Regolazione trascrizionale|Controllo trascrizionale]] e [[Regolazione traduzionale|Traduzionale]] dei geni del [[Cloroplasti|Cloroplasto]] e del [[Nucleo|Nucleo]]. L’attivazione della trascrizione dei [[Gene|Geni]] nucleari (responsabili della sintesi della sub unità minore) induce l’attivazione della trascrizione dei geni plastidiali (da cui si ha la sintesi della sub unità maggiore).
- *Carbammilazione*, affinché la RuBisCO possa funzionare è richiesta la formazione di un complesso carbammato–Mg<sup>2+</sup> (R-NH-COO<sup>-</sup>-Mg<sup>2+</sup>) attraverso una carbossilazione, deprotonazione e addizione di magnesio come tampone per le cariche negative.![|200](d7a27ced073269a4ff6e7937a31294e0_MD5%201.png)
- *Inibitori ed effettori*, quali:
	- CA1P (2–carbossi–3–chetoarabinitolo–1–fosfato), che blocca la reazione idrolitica iniziale. È prodotto di notte inattivando la RuBisCO e degradato di giorno.
	- Ribulosio, agendo come inibitore della forma non carbammilata impedendone l’attivazione.
	- *Attivasi*, regolata a sua volta tramite una fosforilazione in base all’intensità luminosa. È responsabile della rimozione degli inibitori.
	- *Stimolatori* quali Pi e NADPH favorendone l’attività e stabilizzando la carbammilazione.

È inoltre dipendente dalla temperatura, in particolare per l’attività ossigenasica rispetto a quella carbossilasica.
Con l’incremento della temperatura si osserva una minor diffusione dei gas in acqua e in particolare a una minor diffusione della CO<sub>2</sub> rispetto all’O<sub>2</sub>; si ha quindi una maggior prevalenza della reazione ossigenasica a temperature più alte. A 25°C la RuBisCO ha un rapporto di fissazione CO<sub>2</sub>:O<sub>2</sub> di 4÷3:1; a 35°C il rapporto scende a 1:1.