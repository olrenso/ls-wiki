---
aliases: Correzione dei suoli acidi,
share: true
---
La *calcitazione* è la [[Correzione del suolo|Correzione]] del [[Reazione del suolo|pH acido del suolo]] tramite l’impiego di calce o più in generale di materiali (ossidi, idrossidi o carbonati) contenenti calcio o magnesio.

Il calcio (o il magnesio) apportati al suolo reagiscono con acqua e anidride carbonica a dare ioni bicarbonato:
$$\ce{CaCO3 +H2O + CO2 <=>> Ca^2+ + 2HCO3-}$$

I cationi Ca<sup>2+</sup> e Mg<sup>2+</sup> interagiscono con gli [[Scambiatori ionici del suolo|Scambiatori ionici del suolo]] sostituendo gli ioni H<sup>+</sup> e Al<sup>3+</sup> comportandone la loro precipitazione ($\ce{Al3^+ + 3H2O -> Al(OH)3 + 3H+}$).
L’[[Acidificazione del suolo|Acidificazione]] indotta dalla precipitazione degli ioni alluminio e dal rilascio di protoni è quindi tamponata dalla produzione di ioni ossidrile da parte degli ioni bicarbonato ($\ce{HCO3^- + H2O -> H2CO3 + OH-}$).

![](423fb53a6c428cbe322f028d31d0c550_MD5%201.png)

La quantità di composti alcalini da apportare, per ottenere un certo livello di pH, è tipicamente rapportata a un equivalente quantità di calce (CaCO<sub>3</sub>), detta [[Fabbisogno in calce|Fabbisogno in calce]].

La calcitazione è un processo lento che richiede un periodo da qualche settimana fino a un anno affinché tutta la calce apportata reagisca con i colloidi del suolo e incrementi il pH.
L’intervento deve essere inoltre ripetuto a intervalli regolari per contrastare i fenomeni di [[Acidificazione del suolo|Acidificazione del suolo]].

![|400](9e6cfda4df2282af0684c1fb3212436f_MD5%201.png)