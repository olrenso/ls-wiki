---
share: true
---
Il *punto di crisi* di un [[Omeostasi|Sistema omeostatico]] rappresenta il “punto di non ritorno”, di un qualsiasi processo omeostatico, in cui il sistema — sia esso una cellula, un organismo complesso o un’intera popolazione — non riesce più a compensare correttamente o in tempo uno squilibrio a cui è stato soggetto.

Ciò provoca in un lasso di tempo più o meno lungo la morte dell’organismo o l’estinzione (o estrema riduzione in numero) della popolazione.

Per esempio nel caso della [[Termoregolazione|Termoregolazione]] di un animale endotermico, una temperatura troppo bassa comporterebbe la generazione di un calore metabolico maggiore rispetto alle capacità dell’organismo, comportando per cui la morte.
Analogamente una temperatura superiore di molto alla temperatura critica superiore potrebbe generare un’insufficienza nella perdita di calore, portando, anche in questo caso, alla morte.

![|300](8d4d8b19798010101654c98e52e8fcb0_MD5%201.png)

Lo stesso ragionamento può essere applicato a un’intera popolazione, sistema ben più complesso ma che può essere semplificato, con molte approssimazioni, a due parametri. Il numero d'individui e le risorse disponibili.

Secondo la teoria di Malthus quando la crescita esponenziale della popolazione supera la crescita lineare delle risorse disponibili si ha il punto di crisi.
Superato questo punto le risorse non bastano a sostenere la popolazione complessiva che quindi tenderà a ridursi di numero.

![|250](6b4c65f8843c8d2c3050eda0965b2372_MD5%201.png)

Talvolta, come si pensa sia successo nel caso dell’[isola di Pasqua](https://it.wikipedia.org/wiki/Isola_di_Pasqua), il superamento del punto di crisi — dovuto in questo caso a una diminuzione delle risorse disponibili a seguito di eventi climatici avversi — innesta una complessa rete di conseguenze che terminano con la completa estinzione della popolazione.

![](c0101c4ec383d6a7f5c9409949317c69_MD5%201.png)
![](51d1691ff531724ce5119bd539426d1f_MD5%201.png)