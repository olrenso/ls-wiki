---
aliases: Profitti, Profitti di produzione, Profitto di produzione,
share: true
---
Il *profitto* $\Pi$ di un’impresa è la differenza fra [[Ricavo di produzione|Ricavi]] e i relativi [[Costi di produzione|Costi di produzione]] sostenuti per la produzione dei [[Bene economico|Beni]] venduti.

Si possono differenziare due tipologie di profitti, in base alle tipologie di costi considerati:
- *Profitto contabile*, dato dai ricavi meno i costi espliciti: $P_c = RT - CT_{esp}$
- *Profitto economico*, ottenuto sottraendo ai ricavi tutti i costi sostenuti, impliciti ed espliciti: $P_e = RT - CT$

Il profitto può altresì essere differenziato in:
- *Profitto totale*, $\Pi T = RT-CT$
- *Profitto unitario*, $\Pi U = RU-CU = P-CU$
- *Profitto marginale*, $\Pi M = RM - CM$

L’obiettivo del produttore è sempre quello di massimizzare i profitti totali raggiungendo un *livello ottimale di produzione* in cui il ricavo marginale eguaglia il costo unitario; ovverosia quando il profitto marginale diventa pari a zero, per poi proseguire negativamente.
Tuttavia prima di analizzare la massimizzazione dei profitti (contabili) bisogna valutare se è conveniente iniziare la produzione in primo luogo. [[Convenienza economica della produzione|L’attività produttiva è redditizia solo quando il profitto economico è maggiore di zero]].

La massimizzazione dei profitti[^1] dipende strettamente dalla [[Forme di mercato|Forma di mercato]] in cui opera l’azienda.
Basandosi sul rapporto fra il *prezzo di pareggio* (pari al costo medio totale minimo) e il *prezzo di mercato* si possono verificare tre situazioni:
- *Perdita*, $P_{pareggio} > P_{mercato}$
- *Profitto nullo*, $P_{pareggio} = P_{mercato}$
- *Profitto positivo*, $P_{pareggio} < P_{mercato}$

[^1]: Profitti economici, considerando nei costi totali anche i costi impliciti.