---
aliases: Tessitura
share: true
---
La *tessitura* di un [[Suolo|Suolo]] è la ripartizione percentuale granulometrica delle componenti della fase solida di questo.

È una caratteristica fisica del suolo derivante dai [[Pedogenesi|Processi pedogenetici]] e difficilmente modificabile in tempi brevi, viene perciò considerata costante.

In base alla dimensione le particelle elementari costituenti il suolo si classificano in:
- *Scheletro*, la componente inerte più grossolana costituita da frammenti di rocce con diametro superiore ai 2 mm. 
- *Terra fine*[^1], 
	- *Sabbia*, costituita principalmente da quarzo (SiO<sub>2</sub>) o altri [[Minerali silicati|Silicati]] primari. Tipicamente non presentano cariche di superficie e hanno un bassa area specifica.
		- *Sabbia grossa*, 0.2 > ∅ > 2 mm
		- *Sabbia fine*, 0.02 > ∅ > 0.2 mm
	- *Limo*, (0.002 > ∅ > 0.02 mm) presenta una composizione e un comportamento simile alla sabbia ma una dimensione inferiore con conseguente maggior area specifica.
	- *Argilla*, (∅ < 0.002 mm) l’elevata area specifica e le cariche di superficie consentono all’argilla di [[Adsorbimento|Adsorbire]] acqua e nutrienti, agendo come un [[Scambiatori ionici del suolo|Colloide]],

[^1]: Granulometria secondo il sistema internazionale.

![|500](da50dd5848bd94c9a5a9dd75916bfe53_MD5%201.png)

L’area superficiale delle particelle di suolo influenza varie proprietà e processi del [[Suolo|Suolo]], come per esempio la ritenzione idrica e di nutrienti, la diffusione dei gas nella soluzione circolante e il loro adsorbimento dagli [[Scambiatori ionici del suolo|Scambiatori ionici del suolo]], il processo di [[Meteorizzazione|Weathering]], la formazione degli aggregati di [[Struttura del suolo|Struttura]] e la crescita e la colonizzazione dei [[Microrganismo|Microrganismi]].

![|300](9e0663a8a1aa241ca366e8aa2f2f6b6a_MD5%201.png)

La tessitura può essere utilizzata per classificare i terreni in diversi [[Classe tessiturale|classi tessiturali intermedie]] a seconda dei rapporti fra le diverse componenti (sabbia, limo e argilla), secondo il *triangolo della tessitura*.

La tessitura può essere differenziata in:
- *Apparente*, determinata senza rompere gli [[Struttura del suolo|aggregati strutturali]], sovrastimando perciò le componenti più grossolane.
- *Reale*, in cui i cementi responsabili della [[Struttura del suolo|Struttura]] vengono alterati tramite:
	- $\ce{H2O2}$ per i colloidi organici.
	- $\ce{HCl}$ per i colloidi calcici.
	- $\ce{Na2S2O4}$ (Ditionito di sodio) per gli altri leganti inorganici.