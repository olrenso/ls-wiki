---
aliases: Glucidi, Glucide, Carboidrato, Saccaride, Saccaridi
share: true
---
I *carboidrati*[^1], anche detti *glucidi* o *saccaridi*, sono [[Composti organici|Composti organici]] 
con formula molecolare generale $\ce{C_n(H2O)_m}$[^2], classificabili come poliidrossialdeidi o poliidrossichetoni.
Rientrano nella definizione di carboidrati, in senso ampio, tutte le sostanze che per [[Idrolisi|Idrolisi]] producono i composti sopracitati.

[^1]: Letteralmente «*idrati di carbonio*».
[^2]: Tuttavia non tutti i carboidrati rispettano tale formula.

I glucidi sono i composti organici più diffusi in natura fungendo sia da riserva energetica ([[Glicogeno|Glicogeno]], [[Amido|Amido]]) che da elemento strutturale (chitina, [[Cellulosa|Cellulosa]]), specialmente negli [[Organismi vegetali|Organismi vegetali]].
Contribuiscono inoltre al trasporto dell’energia ([[Adenosina trifosfato|ATP]], [[Nicotinammide adenina dinucleotide|NAD]], [[Flavina adedina dinucleotide|FAD]]; come ribosio) e formano la colonna portante dell’informazione genica ([[RNA|RNA]], [[DNA|DNA]]; ribosio e desossiribosio).


Sono classificabili in:
- [[Monosaccaridi|Monosaccaridi]]
- [[Amminosaccaridi|Amminosaccaridi]]
- [[Disaccaride|Disaccaridi]]
- *Oligo–* e [[Polisaccaride|Polisaccaridi]]

Un saccaride viene definito *riducente*, specialmente se uno [[Zuccheri|Zucchero]], quando presenta un gruppo aldeidico (o chetonico) libero di reagire ed essere ossidato ([[Ossidazione dei monosaccaridi ad acidi aldonici|Ossidazione dei monosaccaridi ad acidi aldonici]]).

Vengono tipicamente rappresentanti, se in catene lineari, mediante la [[Proiezione di Fischer|Proiezione di Fischer]].

La nomenclatura generalmente non utilizza il [[Sistema RS|Sistema RS]] ma il [[Sistema DL|Sistema DL]].

![|300](944cd475e7f41c9612930351f0942a49_MD5%201.png)

Da un punto di vista biologico i carboidrati sono classificati in:
- *Non fibrosi* — NFC (*non–fibre carbohydrates*), quali [[Zuccheri|Zuccheri]], [[Amido|Amido]], [[Pectina|Pectina]], glicogene, betaglucani e xilani.
- *Fibrosi* — NDF (*neutral detergent fibre*), ovverosia [[Emicellulosa|Emicellulosa]], [[Cellulosa|Cellulosa]] e [[Lignina|Lignina]].

La differente stereoisomeria dei monomeri costituenti i carboidrati può alterarne la digeribilità per mancanza di complessi enzimatici adatti.

Una soluzione acquosa di uno o più carboidrati può dare luogo a [[Mutarotazione|Mutarotazione]].