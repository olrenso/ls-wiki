---
aliases:
  - Forza di un acido
share: true
---

L’*acidità* di un composto chimico è la capacità di questo di comportarsi come un [[Acidi e basi|acido]], ossia la facilità con la quale cede uno o più protoni (secondo [[Teoria di Brønsted-Lowry|Brønsted-Lowry]]) o con la quale accetta un doppietto elettronico (secondo [[Teoria di Lewis|Lewis]]).

Data la reazione acido–base generica $\ce{H-A <=>[K_{a}] H+ + {A:}-}$, la forza dell’acido $\ce{A}$ — ovvero la sua acidità — è misurata dalla [[Costante di dissociazione|Costante di dissociazione acida]]:
$$K_a = \ce{\frac{[H+][A-]}{[HA]}} \qquad \qquad pK_{a} = -\log_{10}(K_{a})$$

Più la costante di dissociazione ($K_a$) è alta, o più bassa è la $pK_a$, più il composto è acido.

L’acidità di una sostanza può essere stimata sulla stabilità della [[Specie coniugata|Base coniugata]] ($\ce{A-}$), più la specie coniugata è stabile e più l’acido è forte.
Da questa nozione è possibile valutare qualitativamente l’acidità del composto analizzando i fattori di stabilità (o instabilità) presenti nella base coniugata, quali:
- [[Elettronegatività|Elettronegatività]] *dell’atomo anionico*: più l’atomo è elettronegativo e maggiore è la sua stabilità in presenza di una carica negativa aggiuntiva.
- [[Raggio atomico|Raggio atomico]] *(dimensione) dell’atomo anionico*: atomi di dimensioni maggiori hanno una densità di carica minore e sono quindi più stabili. Inoltre le elevate dimensioni indeboliscono il legame $\ce{H-A}$.
- *Stabilizzazione per* [[Risonanza|Risonanza]]: la presenza di una o più strutture di risonanza comporta la stabilizzazione della base coniugata.
- *Stabilizzazione per* [[Effetto induttivo|Effetto induttivo]]: la presenza di uno o più atomi particolarmente elettronegativi in prossimità dell’atomo anionico contribuiscono a ridurre la carica negativa effettiva della base coniugata e aumentano quindi la stabilità di questa.
- *Carattere dell’* [[Ibridazione degli orbitali|Ibridazione]] *dell’atomo anionico*: a un maggiore carattere $s$ degli [[Orbitale|Orbitali]] ibridati ($sp > sp^{2} > sp^{3}$) corrisponde una maggior stabilità della base e quindi una maggior acidità. Ciò è dovuto al fatto che l’orbitale $s$ ha un livello energetico più basso, di conseguenza più il carattere $s$ prevale sul carattere $p$ più il livello energetico del composto sarà minore.

![[Pasted image 20240101102335.png|500]]