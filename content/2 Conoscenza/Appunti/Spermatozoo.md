---
aliases: Spermatozoi,
share: true
---
Lo *spermatozoo* è il [[Gameti|Gamete]] maschile degli animali eucarioti.

La sua struttura può essere divisa in due parti, la *testa* e la *coda*. Talvolta viene considerata la presenza di una terza parte intermedia fra la testa e la coda definita *corpo*.

![](446c4f5ed1369a17e28c05df74625aa4_MD5%201.png)

La *testa* di forma appuntita contiene il nucleo con il materiale genetico rivestito esternamente per la maggior parte dall’*acrosoma*, una vescicola paragonabile a un [[Lisosoma|Lisosoma]] contenente enzimi e glicoproteine per aderire e penetrare nella membrana della [[Cellula uovo|Cellula uovo]].

La coda costituita dal [[Flagello|Flagello]] e collegata alla testa mediante il collo è costituita da tre parti:
- *Tratto intermedio*, dove sono presenti i [[Mitocondrio|Mitocondri]] necessari alla produzione dell’energia per il movimento del flagello
- *Tratto principale*, rappresentato dal flagello vero e proprio.
- *Tratto terminale*, in cui il flagello si riduce di diametro.

Fra il tratto intermedio e il tratto principale è presente l’*anulus* o *disco terminale*, una strozzatura della membrana cellulare atta a trattenere i mitocondri in posizione.

Spermatozoi di specie differenti assumono conformazioni e dimensioni variabili.

![|350](9cb3baaf642463855cd033fb1249483a_MD5%201.png)
![|350](d06f3597f361e0619aed0e717721084f_MD5%201.png)