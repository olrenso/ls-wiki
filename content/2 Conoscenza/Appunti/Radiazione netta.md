---
aliases: Bilancio radiativo al suolo, Radiazione netta al suolo
share: true
---
La *radiazione netta* (a livello della superficie terrestre) è la componente della [[Radiazione solare|Radiazione solare]] che — [[Radiazione globale|dopo aver attraversato l’atmosfera]] ed essere stata in parte riflessa dalla superficie incidente — è a diposizione dell’ecosistema.

È quantificabile tramite il [[Bilancio radiativo|Bilancio radiativo]] come la differenza fra i flussi in entrata e in uscita della [[Radiazione elettromagnetica|Radiazione elettromagnetica]] a onda lunga (LW) e onda corta (SW):
$$\begin{align*}
Rn &= RC_\downarrow - RC_\uparrow - RL_\uparrow + RL_\downarrow = \\&= Rg\cdot(1-\alpha) - RL_\uparrow + RL_\downarrow
\end{align*}$$
In cui:
- $RL_\uparrow$ e $RL_\downarrow$ sono la radiazione a onda lunga in uscita e in entrata (*controradiazione*).
- $RC_\downarrow$ e $RC_\uparrow$ sono la radiazione a onda corta in entrata e in uscita.
- $Rg$ è la [[Radiazione globale|Radiazione globale]].
- $\alpha$ l’[[Albedo|Albedo]] della superficie.

La radiazione netta varia giornalmente con valori negativi durante la notte quando il calore perso dalla superficie per [[Irraggiamento|Irraggiamento]] è maggiore dei flussi in entrata mentre è positiva in presenza della radiazione solare incidente con flussi in entrata (a onda corta) positivi.

![|400](5b504264bafcf741941de4c2dc829590_MD5%201.png)