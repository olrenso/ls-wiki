---
aliases:
  - Traduzione
  - Traduzione dell'mRNA
  - Sintesi polipetidica
  - Sintesi biologica dei peptidi
share: true
---
La *sintesi proteica*, o *traduzione*, è il processo svolto dai [[Ribosomi|Ribosomi]] all’esterno del [[Nucleo|Nucleo cellulare]] che, tramite la guida di una molecola di [[RNA|mRNA]] [[Maturazione dell'mRNA|Maturo]], porta alla formazione di una [[Peptide|catena polipeptidica]], la quale potrà successivamente originare una [[Proteine|Proteina]], un [[Enzima|Enzima]] o un altro complesso poliamminoacidico.

Si compone di tre fasi che, se la lunghezza del filamento stampo di [[mRNA|mRNA]] lo consente, avvengono sequenzialmente in molteplici siti da svariati ribosomi:
- *Inizio*
- *Allungamento*
- *Terminazione*

![|300](1bde36c7ff7c052235e9a468c5b6ca0f_MD5%201.png)![|300](0b1c422e7022c86490fd4b1fab8a213a_MD5%201.png)
#### Inizio

L’*inizio* consiste nell’associazione della sub unità minore del [[Ribosomi|Ribosoma]] con il filamento di mRNA e con il legame, nel sito P, del *tRNA iniziatore*, un aminoacil-tRNA con una molecola di GTP portante la metionina; ossia con codone complementare alla tripletta d’inizio AUG.
Il ribosoma inizia quindi a *scansionare* il filamento di mRNA fino a quando il tRNA iniziatore trova la corretta tripletta. A questo punto l’idrolisi del GTP fornisce l’energia necessaria a completare la struttura del ribosoma con la sub unità maggiore.

![](c983223c14aa8034dfc69c5515ca6372_MD5%201.png)

#### Allungamento
Una volta che le due subunità sono assemblate il ribosoma è in grado di leggere il [[Codice genetico|Codice genetico]] dell’mRNA e iniziare a costruire la catena amminoacidica.
L’*allungamento* del polipeptide avviene attraverso un ciclo ripetuto composto dalle seguenti fasi:
1. L’aminoacil-tRNA corrispondente al codone si lega all’mRNA nel sito A del ribosoma.
2. L’amminoacido o la catena polipeptidica sul tRNA in posizione P viene tagliata e viene formato un legame peptidico con l’amminoacido sul tRNA nel sito A attraverso delle *peptidil transferasi*.
3. Il ribosoma prosegue di tre basi azotate, comportando lo spostamento dei tRNA ai siti di legame adiacenti e il rilascio del tRNA nel sito E.

![|500](257191078450cedaa89e790ea8fe06f8_MD5%201.png)

#### Terminazione
Terminato l’allungamento della catena amminoacidica, segnalato dalla presenza di una delle tre possibili triplette di stop, un *fattore di rilascio* si inserisce nel sito A e induce il taglio e la separazione del polipeptide dal tRNA nel sito P.
Infine il ribosoma si disassembla e l’mRNA viene rilasciato.

![](f5c58a2ab3add3aed1f30cb7a64e63e9_MD5%201.png)