---
aliases: pH del suolo, Acidità del suolo,
share: true
---
La *reazione del suolo* è una proprietà chimica di un [[Suolo|Suolo]] corrispondente al [[pH|pH]] misurato in una sospensione acquosa.
Rappresenta perciò il grado di acidità o di basicità di un suolo e costituisce un’importante caratteristica che si ripercuote su numerose altre variabili e attività del suolo.

Il pH del suolo determina:
- Lo *sviluppo della flora e della microfauna del suolo*, valori eccessivamente bassi di pH inibiscono le colonie batteriche con conseguenza riduzione dell’[[Azotofissazione|Azotofissazione]], della nitrosazione, [[Nitrificazione|Nitrificazione]] e [[Mineralizzazione biologica|Mineralizzazione]] della [[Sostanza organica del suolo|Sostanza organica]].
- L’*assimilazione dei nutrienti*, una reazione troppo distante dalla neutralità può impedire la solubilizzazione o favorire la lisciviazione di specifici nutrienti agendo sulla capacità di [[Scambio ionico|Scambio ionico]] dei [[Scambiatori ionici del suolo|Colloidi del suolo]]. A maggiori livelli di pH la [[Capacità di scambio cationico|CSC]] aumenta mentre la CSA diminuisce.
- La *mobilità degli ioni tossici* e la loro biodegradazione.
- Numerose caratteristiche chimico–fisiche del suolo, come per esempio la [[Struttura del suolo|Struttura]] e la sua [[Stabilità degli aggregati|Stabilità]].
- I cicli biogeochimici dei nutrienti, la loro disponibilità e le loro perdite.

L’[[Acidificazione del suolo|Acidificazione del suolo]] è un processo naturale derivante dalla [[Meteorizzazione|Meteorizzazione]] dei minerali presenti nel suolo, tuttavia pratiche agricole improprie possono velocizzare l’abbassamento del pH.

Il pH del suolo può presentare una più o meno ampia variabilità sia temporale che spaziale.

L’acidità di un suolo può essere differenziata in quattro tipologie:
- [[Acidità attuale|Acidità attuale]], data dal pH della soluzione circolante.
- [[Acidità potenziale|Acidità potenziale]], ottenuta misurando la reazione a seguito della liberazione degli ioni alluminio e idrogeno scambiabili.
- [[Acidità residua|Acidità residua]], determinata dagli ioni alluminio e idrogeno legati covalentemente alla fase solida.
- [[Acidità virtuale|Acidità virtuale]], la quale si manifesta a seguito dell’ossidazione di ferro e zolfo ridotti.

La somma di queste determina l’acidità totale, nella maggior parte dei suoli l’acidità virtuale non è considerata.

![|500](c2598b95cbd6ec8bff188abbda8fcc27_MD5%201.png)

Nel determinare l’acidità del suolo, oltre a H<sup>+</sup>, svolge un ruolo fondamentale anche il catione alluminio Al<sup>3+</sup>, il quale costituisce una delle componenti principali di molti [[Minerale|Minerali]].

I cationi idrogeno addizionati nella soluzione circolante a seguito di un fenomeno di [[Acidificazione del suolo|Acidificazione]] sono [[Adsorbimento|Adsorbiti]] dalle superfici cariche delle argille dove alterano la struttura del minerale e causano la liberazione di cationi alluminio in equilibrio con quelli presenti nell’acqua tellurica.

![](795e797fb4dd6793b13bec40ccc40e83_MD5%201.png)

Gli ioni alluminio liberi, oltre ad essere tossici per molti organismi, causano l’[[Idrolisi|Idrolisi]] dell’acqua in OH<sup>-</sup> e H<sup>+</sup> (dando origine agli ossidi di alluminio), di fatto aumentando il pH.
Ogni ione alluminio può idrolizzare fino a tre molecole d’acqua, può essere perciò equiparato all’azione di 3 protoni acidificanti.

![|400](bc15c23205f705cd0b412fea9c93676f_MD5%201.png)

Analogamente all’alluminio anche il ferro (Fe<sup>III</sup>) svolge un ruolo simile.