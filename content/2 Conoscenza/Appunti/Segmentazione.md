---
share: true
---
La *segmentazione* è la prima intensa fase dell’[[Embriogenesi animale|Embriogenesi animale]] che, tramite successive divisioni [[Mitosi|Mitotiche]] porta alla formazione della *morula* e successivamente della [[Blastulazione|Blastula]] — la quale andrà incontro alla [[Gastrulazione|Gastrulazione]].

![](02b3092688d8582c8a3052926e3d8574_MD5%201.png)

Dopo la sua [[Formazione dello zigote|Formazione]] lo *zigote* inizia a svolgere successive divisioni cellulari riduzionali — ovvero senza creazione di nuovo citoplasma — in rapida successione che segmentano la cellula uovo in cellule sempre più piccole costituendo la *morula*, un ammasso sferico di 16–64 cellule, la quale proseguirà con la [[Blastulazione|Blastulazione]].

La segmentazione, in base alla tipologia di [[Cellula uovo|Uovo]], può essere di due tipologie:
- *Segmentazione oloblastica*[^1], o totale, tipica delle uova alecitiche, oligolecitiche e mesolecitiche.
	- *Oloblastica uguale*, dove si ha una proliferazione uniforme.
	- *Oloblastica ineguale*, in cui si ha una maggior proliferazione nel polo animale (uova telolecitiche).
- *Segmentazione meroblastica*[^2], o parziale, presente nelle cellule telolecitiche e centrolecitiche. I blastomeri dopo la divisione non completano la citodieresi.

Si può inoltre differenziare in:
- Segmentazione *radiale*, tipica dei [[Deuterostomia|Deuterostomia]], in cui le nuove cellule prodotte si dispongono le une sopra alle altre.
- Segmentazione a *spirale*, tipica dei [[Protostomia|Protostomia]], dove le cellule formatasi si posizionano nello spazio fra una cellula e un’altra, di fatto ruotando di 45° attorno all’asse centrale.

[^1]: *Olo-* dal greco «tutto», «totale»
[^2]: *Mero-* dal greco «parte»

![|500](2f01fbca8243c1d5ecece2bfdc39297d_MD5%201.png)

## Prime segmentazioni negli anfibi
Negli anfibi la prima divisione cellulare riduzionale, generalmente perpendicolare alla semiluna grigia[^3] formando lo stadio a due cellule, è seguita in rapida successione da altre due divisioni.
La seconda divisione si compie lungo lo stesso asse della prima divisione, la terza invece avviene lungo l’asse equatoriale.

Le divisioni continuano in modo esponenziale fino a giungere a uno stadio di 128 cellule dove avviene la [[Blastulazione|Blastulazione]].

[^3]: La semiluna grigia è una partizione addensata del vitello che avviene a seguito della fecondazione della cellula uovo nell’estremità opposta all’entrata dello spermatozoo.

![](d99eaf74ca2ae9446efb377edeaa871c_MD5%201.jpg)

![](2e324e933f7efb8240479b3e5daeb540_MD5%201.png)