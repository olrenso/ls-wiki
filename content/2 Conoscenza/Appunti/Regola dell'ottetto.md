---
share: true
---
La *regola dell’ottetto* è una regola empirica che, secondo la [[Teoria di Lewis|Teoria di Lewis]], stabilisce se, e di quale tipo, due atomi formano un [[Forze intramolecolari|Legame forte]].

In base alla regola dell’ottetto un atomo — dei gruppi IA–VIIA — tende a perdere, acquisire o mettere in condivisione gli elettroni per poter assumere la [[Configurazione elettronica|Configurazione elettronica]] del gas nobile più vicino. Tendono quindi, tranne l’idrogeno, ad avere otto elettroni nel guscio di valenza (il livello energetico più esterno).

Secondo la regola dell’ottetto un atomo può raggiungere una configurazione completa attraverso due modi: acquisendo o perdendo elettroni, e perciò dando luogo a uno [[Ione|Ione]], oppure condividere uno o più elettroni con un altro atomo tramite un [[Legame covalente|Legame covalente]].

Alla regola dell’ottetto sono presenti tre principali eccezioni:
1. *Specie radicaliche*: i radicali presentano sempre un elettrone spaiato.
2. *Specie con meno di otto elettroni*: atomi del IIA e IIIA gruppo come berillio, boro e alluminio tendono a non completare l’ottetto.
3. *Specie che espandono l’ottetto*: alcuni elementi a partire dal terzo periodo, con un apporto sufficiente di energia, sono in grado di spostare elettroni dall’orbitale $s$ all’orbitale $d$ e quindi accettare più di otto elettroni nel livello energetico più esterno. Questi atomi vengono detti *ipervalenti*, come fosforo, cloro, iodio, zolfo, e ossigeno.