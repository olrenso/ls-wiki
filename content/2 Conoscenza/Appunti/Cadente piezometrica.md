---
aliases: Cadente,
share: true
---
La *cadente piezometrica* $J$, o semplicemente *cadente*, è l’inclinazione della [[Linea dei carichi totali|Linea dei carichi totali]] in presenza di un [[Fluido reale|Fluido reale]] in moto.

Rappresentando il coefficiente angolare della retta dei carichi totali la cadente piezometrica è una grandezza adimensionale. Può tuttavia essere vista come la [[Perdita di carico distribuita|Perdita di carico ripartita]] per unità di lunghezza della condotta.

La quantificazione della cadente deriva da formule empiriche in funzione della velocità del fluido $v$, del [[Raggio idraulico|Raggio idraulico]] della condotta $R$, della scabrezza $S$, della [[Viscosità|Viscosità]] $\micro$ e della [[Massa volumica|Massa volumica]] $\rho$.
$$J = f(v,d,S,\micro,\rho)$$

Dato un fluido incomprimibile si assume $\micro,\rho = \text{cost}$ e perciò $J=f(v,d,S)$.

Le principali formule impiegate sono la [[Formula di Chézy|Formula di Chézy]] e la [[Formula di Hazen-Williams|Formula di Hazen-Williams]], con formula generale:
$$J = K\cdot \frac{v^2}{R}$$
Dove $K$ è il coefficiente di perdita, $v$ la velocità del fluido e $R$ il [[Raggio idraulico|Raggio idraulico]].