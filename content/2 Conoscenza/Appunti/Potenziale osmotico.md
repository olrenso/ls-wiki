---
aliases: Potenziale idrico di soluto, Potenziale di soluto,
share: true
---
Il *potenziale osmotico* o *potenziale di soluto* $\Psi_S$ è la misura del [[Potenziale idrico|Potenziale idrico]] in funzione del comportamento [[Osmosi|Osmotico]] di una soluzione.
$$\Psi_S = -\Pi = -iMRT$$

In una soluzione parte delle molecole d’acqua è occupata a [[Solvatazione|Solvatare]] le molecole di soluto riducendone di fatto la [[Fugacità|libertà di movimento]] e perciò diminuendo il potenziale idrico.

Il potenziale osmotico si verifica solo in presenza di membrane semipermeabili, è quindi tipicamente assente nel [[Suolo|Suolo]] mentre è rilevante quando si considera il movimento dell’acqua all’interno della pianta.

Dato il coefficiente di concentrazione del [[Potenziale chimico|Potenziale chimico]] $RT\ln a_w$ dove $a_w$ è l’[[Attività dell'acqua|Attività dell'acqua]] e la definizione di [[Potenziale idrico|Potenziale idrico]] $\Psi_W = \frac{\micro}{\overline{V}}$:
$$\Psi_S = \frac{RT\ln a_w}{\overline{V}}$$
L’attività dell’acqua $a_w$, data da $a_w = \frac{n_w}{n_t}\cdot\gamma_a$, in presenza di una soluzione molto diluita può essere semplificata come la frazione molare dell’acqua, dato che il [[Coefficiente di attività|Coefficiente di attività]] tende a 1.
Noto che la frazione molare dell’acqua ($\frac{n_w}{n_t}$) può essere altresì vista come $1-\chi_s$, dove $\chi_s$ è la frazione molare dei soluti si ottiene che:
$$\Psi_S = \frac{RT\ln(1-\chi_s)}{\overline{V}}$$

Tenendo conto che si tratta di una soluzione diluita $\ln(1-\chi_s)$ è approssimabile con $-\chi_s$, da cui:
$$\Psi_S = RT \frac{-\chi_s}{\overline{V}} = -RT\frac{n_s}{n_s+n_w}\cdot \frac{1}{V}$$
Sempre considerando che in soluzioni diluite $n_w \ggg n_s$ la frazione molare dei soluti $\chi_s$ è ulteriormente approssimabile a $\frac{n_s}{n_w}$ e dato che che il volume molare $\overline{V}$ è pari a $\frac{V}{n_w}$ si ricava:
$$\Psi_S = -RT\frac{n_s}{n_w}\cdot \frac{n_w}{V} = -RTM_s$$

Ovvero l’opposto della [[Pressione osmotica|Pressione osmotica]].