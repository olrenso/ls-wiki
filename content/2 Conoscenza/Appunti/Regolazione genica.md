---
aliases:
  - Controllo dell'espressione genica
  - Meccanismi di regolazione genica
  - Regolazione dell’espressione genica
share: true
---
La *regolazione genica* è l’insieme dei processi e meccanismi che regolano l’espressione dei vari [[Gene|Geni]] del genoma di un individuo al fine di esprimere un determinato fenotipo.

Il controllo dell’espressione genica è particolarmente importante per poter differenziare, all’interno di un singolo organismo, zone con funzioni differenti, ognuna specializzata in un determinato compito — pur avendo il medesimo genotipo.

I meccanismi di regolazione genica si basano principalmente sulla disattivazione dei geni, a tal fine è possibile effettuare una distinzione fra *geni accesi* e *geni spenti*. Nei primi sono attive tutte le fasi che portano alla [[Sintesi proteica|Sintesi polipetidica]], nei secondi invece non si ottiene alcun prodotto, o perché sono disattivate tutte le fasi, dalla trascrizione alla traduzione, o perché è bloccata una sola fase intermedia (e quindi anche le successive).

Una parte dei geni rimane sempre attiva per poter garantire il funzionamento base della cellula, tali geni sono detti *geni housekeeping*.

La regolazione genica nei [[Cellule procarioti|Procarioti]] è generalmente basata a livello trascrizionale grazie alla struttura del loro genoma basato sugli [[Operone|Operoni]].

Negli [[Cellule eucariote|Eucarioti]] si possono avere invece quattro diversi livelli di regolazione:
- [[Regolazione trascrizionale|Regolazione trascrizionale]]
- [[Regolazione post-trascrizionale|Regolazione post-trascrizionale]]
- [[Regolazione traduzionale|Regolazione traduzionale]]
- [[Regolazione post-traduzionale|Regolazione post-traduzionale]]

![|400](45fd8835eceb4d48f54c87afec0e7991_MD5%201.png)