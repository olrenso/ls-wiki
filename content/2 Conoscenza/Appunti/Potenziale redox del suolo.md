---
share: true
---
Il [[Potenziale di riduzione|Potenziale redox]] del [[Suolo|Suolo]] E<sub>h</sub> esprime la direzione d’[[Equilibrio chimico|Equilibrio]] di una generica [[Reazioni di ossidoriduzione|Reazione di ossidoriduzione]] all’interno del suolo. Rappresenta una misura dell’[[Aerazione del suolo|Aerazione del suolo]]: un maggiore contenuto di ossigeno nell’[[Aria tellurica|Aria tellurica]] comporta un maggiore potenziale redox .

Il potenziale redox del suolo è tipicamente illustrato attraverso l’ossidoriduzione del ferro fra gli stati di ossidazione Fe<sup>III</sup> del ferro ossido–idrossido (FeOOH) e Fe<sup>II</sup> dell’ossido ferroso (FeO).

$$\begin{align*}\
\ce{2FeO + 2H2O &<=> 2FeOOH + 2H+ + 2e-}\\
\ce{1/2 O2 + 2H+ + 2e- &<=> H2O}\\[1.25ex]
\hline
\ce{2FeO + 2H2O + 1/2 O2& <=> 2FeOOH}
\end{align*}
$$

Al ridursi dell’ossigeno disponibile nel suolo, e perciò alla diminuzione del potenziale redox, gli accettori finali di elettroni (dei processi di [[Respirazione cellulare|Respirazione aerobica]] e [[Respirazione anaerobica|anaerobica]]) variano come illustrato nel grafico seguente.

![|300](a63b11bf027a4b2641c1d635d7bb561a_MD5%201.png)

In condizioni di discreta disponibilità d’ossigeno gli accettori primari sono l’ossigeno, i nitrati (i quali sono trasformati prima in nitriti e successivamente in azoto molecolare tramite la [[Denitrificazione|Denitrificazione]]) e il diossido di manganese.
Successivamente subiscono la riduzione l’idrossido ferrico e il ferro ossido–idrossido.
In condizioni di anaerobiosi gli accettori finali sono i solfati, l’anidride carbonica e gli ioni idrogeno.

![](879884f2889c6f7d70501f92d58ce36c_MD5%201.png)

La riduzione dei composti del manganese e del ferro dona al suolo una [[Colore del suolo|Colorazione]] grigio–nera utilizzabile per identificare zone o [[Strati di inibizione|Strati di inibizione]] anaerobici.

|               ![\|105](a36aa2da1a1a4fef4adfbf82e509c7a6_MD5%201.png)               |                                                       ![\|300](fd782c9871809e8b7936858b24208af2_MD5%201.png)                                                       |
| :--------------------------------------------------------------------------------: | :----------------------------------------------------------------------------------------------------------------------------------------------------------------: |
| Effetti dei diverso potenziale redox in suolo sommerso, per esempio di una risaia. | Ferro ossidato III (rosso) in prossimità dei canali radicali, ferro ridotto II (grigio) in ambiente anossico derivante dalla coltivazione in sommersione del riso. |

![Variazione del potenziale redox in un suolo sommerso|600](ba6261762a574dfa8626d7498bd6dcf1_MD5%201.png)