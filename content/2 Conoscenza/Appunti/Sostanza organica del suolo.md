---
aliases: Sostanza organica, Soil organic matter, SOM, SO
share: true
---
La *sostanza organica del suolo* è l’insieme dei materiali organici di origine naturale — vivi e in [[Decomposizione biologica|Decomposizione]] — presenti nel [[Suolo|Suolo]]. 

Costituisce una frazione minima della [[Composizione del suolo|Fase solida del suolo]] (1–3% nei suoli agrari, 5–10% in quelli forestali) ed è suddivisibile in una *frazione vivente* (fitomassa, zoomassa e biomassa microbica) e una *frazione non vivente*. Quest’ultima include i composti organici inalterati (o sostanze non umiche) quali lignina, carboidrati, composti azotati, lipidi, tannini e fenoli; i composti organici di sintesi e l’[[Humus|Humus]], cioè quei complessi composti stabili derivanti dal processo di [[Decomposizione biologica|Decomposizione]] e biosintesi.

In funzione del tasso di [[Decomposizione biologica|Decomposizione]] e [[Mineralizzazione biologica|Mineralizzazione]] la sostanza organica è suddivisa in una *frazione labile* (o attiva) composta dai materiali facilmente decomponibili e una *frazione stabile* la cui mineralizzazione è lenta e prolungata nel tempo. La componente stabile è composta primariamente da [[Humus|Humus]] e dalla sostanza organica immobilizzata.

![|600](48af214dc13f81ce1c2622a3afd89d59_MD5%201.png)

La composizione della sostanza organica è ampiamente variabile, tuttavia presenta di norma il 58% di carbonio organico (rapporto stechiometrico di $\frac{1}{1.724}$).

Nel tempo la sostanza organica tende a [[Mineralizzazione biologica|Mineralizzarsi]] e, in assenza di apporti (naturali o agronomici) a ridursi fino a concentrazioni quasi nulle.
È possibile calcolare la variazione di sostanza organica mediante il [[Bilancio umico|Bilancio umico]].

Specialmente nei suoli agrari soggetti a continue [[Lavorazioni meccaniche del suolo|Lavorazioni meccaniche del suolo]] — quali [[Aratura|Arature]] profonde e rimescolanti — la maggior [[Aerazione del suolo|Aerazione del suolo]]  (maggior diffusione di O<sub>2</sub>) velocizza i tassi di [[Mineralizzazione biologica|Mineralizzazione]] della sostanza organica e causa un generale decremento di SO —persa in [[Atmosfera terrestre|Atmosfera]] sotto forma di CO<sub>2</sub>. 


![|225](13241fb1f25648b6afdb176f0f28c3be_MD5%201.png)
![|400](3daf18ea80c04c5b07a158ae164ac7f1_MD5%201.png)

La sostanza organica e le [[Sostanze umiche|Sostanze umiche]] presentano un’[[Influenza della sostanza organica sulla produzione vegetale|influenza sulla produzione vegetale]]: migliorano numerosi aspetti del suolo e della coltura e comportando, in ultima instanza, un effetto ambientale netto positivo.