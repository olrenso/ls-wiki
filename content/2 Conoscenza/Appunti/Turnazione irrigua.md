---
aliases: Turno irriguo, Turni irrigui,
share: true
---
La *turnazione irrigua* è una modalità di distribuzione delle acque destinate all’[[Irrigazione|Irrigazione]] in [[Sistema irriguo|Sistemi irrigui]] collettivi con [[Rete di distribuzione irrigua|reti di distribuzione]] a gravità in cui l’acqua è a disposizione delle aziende agricole periodicamente (*turno*) per una certa durata (*periodicità*) e una determinata portata.

Per esempio un’azienda agricola può presentare un *turno* di 7 giorni e 8 ore, con un *periodo* di 8 ore e una *portata* a disposizione di 300 l s<sup>-1</sup>.

La turnazione irrigua è una modalità di distribuzione piuttosto rigida comportando riduzioni dell’[[Efficienza d'irrigazione|Efficienza irrigua]].
È particolarmente adatta per [[Metodo irriguo|Metodi irrigui]] gravitazionali (scorrimento superficiale) o anche aspersione. Più difficilmente applicabile per microirrigazione dove è necessario predisporre un serbatoio d’accumulo.

La successione di disponibilità idrica nel paniere d’aziende del sistema irriguo viene definita *ruota irrigua*. Un’opportuna scelta e gestione della ruota irrigua da parte del consorzio è essenziale per ridurre perdite e dispersioni della risorsa idrica.

I parametri della turnazione sono generalmente concordati fra il gestore e le utenze e tendono a rimanere fissi durante la stagione irrigua.

Il turno irriguo è determinato in funzione delle caratteristiche del [[Suolo|Suolo]], del clima e della coltura.
Nota la [[Disponibilità idrica di un suolo|Capacità idrica prontamente disponibile (RAW)]] e il [[Fabbisogno irriguo|Fabbisogno irriguo]] medio massimo F<sub>max</sub> (nel periodo con maggiore [[Evapotraspirazione|ET]]), il turno sarà di:
$$\text{Turno} = \frac{\text{RAW}}{F_\max}$$
Ossia il numero di giorni che il [[Continuum suolo-pianta-atmosfera|Sistema suolo–pianta–atmosfera]] alla [[Capacità di campo|Capacità di campo]] impiega a raggiungere la soglia inferiore della RAW.

I volumi (portate) sono talvolta variabili in funzione della stagionalità aumentando l’efficienza complessiva del sistema.

Il [[Volume d'adacquamento|Volume d'adacquamento]] è ricavabile dal prodotto fra il turno e il [[Fabbisogno irriguo|Fabbisogno irriguo]] giornaliero medio dei giorni del turno:
$$h_a = T\cdot F_i$$
Da cui si deriva la durata dell’intervento come:
$$d_{irr} = 2.78 \cdot h_a \frac{S_p}{Q} \qquad\qquad \ce{[h]}$$
In cui:
- $2.78$ è un fattore di conversione delle unità di misura pari a $\frac{10000}{3600}$
- $S_p$ è la superficie irrigata (ha).
- $Q$ è la portata dell’impianto (l s<sup>-1</sup>).