---
aliases: Controllo della condensazione della cromatina,
share: true
---
La *regolazione della condensazione* della [[Cromatina|Cromatina]] è il primo modo che la [[Cellula|Cellula]] possiede per [[Regolazione trascrizionale|Regolare la trascrizione del DNA]].
L’addensamento della [[Cromatina|Cromatina]] in eterocromatina non permette fisicamente — data la ridotta distanza fra i [[Proteine istoniche|Gruppi istonici]] — all’RNA polimerasi di legarsi alla doppia elica e d'iniziare la [[Trascrizione del DNA|Sintesi dell’mRNA]].

Affinché si abbia la trascrizione la cromatina deve essere decondensata attraverso l’intervento di un *attivatore* e di un *complesso di rimodellamento*, i quali si legano rispettivamente all’*enhancer* e al [[Promotore genico|promotore]], provocando la denaturazione della struttura della cromatina.

![|300](1187bbd6090494526ca607a426514547_MD5%201.png)

Il controllo della cromatina è inoltre svolto tramite l’aggiunta o la rimozione di complessi chimici sulle [[Proteine istoniche|Proteine istoniche]], tramite:
- *Metilazione*, in base alla quantità e alla posizione dei gruppi metili aggiunti può consentire o inibire la trascrizione, tipicamente la inibisce.
- *Acetilazione*, l’aumento di gruppi acetili favorisce la trascrizione riducendo i legami fra il DNA e gli istoni.
- *Fosforilazione*, come per la metilazione può sia impedire che consentire la trascrizione.
- *Ubiquitinazione*, l’aggiunta in un’ubiquitina, rispetto a una proteina SUMO, attiva l’espressione genica; mentre la SUMO la disattiva.