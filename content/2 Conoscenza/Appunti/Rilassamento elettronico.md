---
aliases: Decadimento elettronico,
share: true
---
Il *rilassamento elettronico*, o *decadimento*, è il passaggio di un elettrone di un [[Atomo|Atomo]] da uno stato energizzato allo stato fondamentale con emissione dell’energia in eccesso.

È ossia l’inverso dell’[[Eccitazione elettronica|Eccitazione elettronica]] e per tale motivo avviene per gli stessi processi, ma invertiti.

L’emissione dell’energia ricevuta dalla fonte di eccitazione viene, nella maggior parte dei casi, riemessa come:
- *Rilassamento vibrazionale*, ossia il trasferimento dell’energia ricevuta sotto forma di energia vibrazionale (attraverso l’emissione di un fonone) e quindi energia termica.
- [[Emissione spontanea|Emissione spontanea]] di [[Radiazione elettromagnetica|Radiazione elettromagnetica]], tipicamente a lunghezza d’onda inferiore — parte dell’energia è quasi sempre persa per calore.
- [[Trasferimento di energia per risonanza|Trasferimento di energia per risonanza]] tramite cui l’energia viene trasferita sotto forma di [[Eccitone|Eccitone]], [[Eccitazione elettronica|Eccitando]] l’elettrone di un atomo vicino.
- [[Trasferimento Dexter degli elettroni|Trasferimento Dexter degli elettroni]], due atomi si scambiano un elettrone a vicenda. L’atomo donatore cede l’elettrone eccitato, mentre il ricevente un elettrone allo stato stazionario.
- [[Fotossidazione|Fotossidazione]], l’elettrone eccitato è trasferito a una seconda molecola accettrice ossidando l’atomo donatore, il quale acquisirà una carica positiva.

Le diverse vie di rilassamento variano per la durata del processo, che varia dall’ordine dei picosecondi fino ai millisecondi.
I decadimenti più veloci presentano una cessione di energia senza emissione di [[Radiazione elettromagnetica|Onde elettromagnetiche]] (*decadimento non radiante*).

| Processo                                 |            Durata (s)             |
| ---------------------------------------- |:---------------------------------:|
| Trasferimento di energia, fotossidazione, rilassamento vibrazionale |         10<sup>-12</sup>          |
| Fluorescenza (emissione spontanea)       | 10<sup>-9</sup> - 10<sup>-6</sup> |
| Fosforescenza (emissione spontanea)      |       10<sup>-3</sup> - 10        |

L’energia emessa è pari alla differenza fra l’energia degli stati eccitati.