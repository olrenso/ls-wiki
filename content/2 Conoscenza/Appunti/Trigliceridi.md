---
aliases:
  - Triacilgliceroli
  - Trigliceride
  - Triacilglicerolo
share: true
---
I *trigliceridi*, o *triacilgliceroli*, sono [[Lipidi|Lipidi]] apolari derivanti dall’esterificazione di tre [[Acido grasso|Acidi grassi]], non necessariamente uguali, con un glicerolo. 
Sono perciò [[Esteri|triesteri]] del glicerolo e di tre [[Acidi carbossilici|Acidi carbossilici]] a lunga catena.

Rappresentano la classe di lipidi più comune in natura.

![|150](529f55dea482f029d5ceddef3c1a0443_MD5%201.png)


Analogamente agli acidi grassi costituenti i trigliceridi, in base alla tipologia dei [[Legame covalente|Legami covalenti]] delle catene legate al glicerolo, possono essere classificati come *saturi* o *insaturi* — di cui *polinsaturi* o *monoinsaturi*, così come in relazione alla lunghezza in trigliceridi a *corta catena*, *media catena* o *lunga catena*.

La lunghezza degli acidi grassi determina le proprietà fisiche del trigliceride, in praticolare il punto di fusione.

![|300](eec312264788b0c5d77b3f15deee2d13_MD5%201.png)

Negli animali prevalgono trigliceridi saturi e a catena lunga, per cui solidi a temperatura ambiente (anche detti *grassi*), mentre nei vegetali si hanno principalmente trigliceridi corti e insaturi, con consistenza oleosa (da cui *oli*).

La presenza di legami insaturi di tipo *cis* (i più comuni in natura) impediscono la stretta vicinanza fra le molecole con riduzione delle [[Forza di dispersione di London|Forze di dispersione di London]] e quindi un minor punto di fusione.

![|400](4a02322ffc70f515e026f60de7d38cf9_MD5%201.png)

Gli oli possono subire il processo di [[Indurimento dei trigliceridi|Indurimento]] ottenendo grassi dalla consistenza solida.

L’[[Idrolisi basica degli esteri|Idrolisi basica]] di un trigliceride (seguita da acidificazione) fornisce una molecola di glicerolo e tre acidi grassi.

![[Pasted image 20230817081203.png|400]]
