---
aliases: Resistenza ai diserbanti,
share: true
---
La *resistenza agli erbicidi* è la capacità di una pianta (spesso una [[Malerba|Malerba]]), ottenuta per via evolutiva e perciò ereditabile, di resistere a esposizioni di uno o più [[Diserbante|Erbicidi]] senza subire danni.
Tale capacità si sviluppa, nella popolazione, a seguito della pressione selettiva di ripetuti [[Diserbo chimico|interventi di diserbo chimico]] con diserbanti dal medesimo meccanismo d’azione.

In una popolazione di infestanti è naturalmente possibile trovare individui *tolleranti*[^1] a uno specifico principio attivo; ciò consente a tali piante di sopravvivere e riprodursi.
La continua pressione selettiva attuata dai trattamenti di diserbo favorisce la sopravvivenza degli individui naturalmente resistenti e la loro diffusione sempre maggiore rispetto agli individui non resistenti.

[^1]: Cioè l’abilità di continuare normalmente la crescita e lo sviluppo dopo essere state esposte al (e parzialmente danneggiate dal) principio fitotossico.

![[step-resistenza-erbicidi.png|400]]

La capacità di resistenza a un determinato principio attivo può comparire nella popolazione in due modalità:
- *Alterazione del sito d’azione* del principio attivo, per una [[Mutazione genica|Mutazione genetica]] del tratto di [[DNA|DNA]] corrispondente alla sintesi del sito bersaglio.
- *Incremento della capacità di detossificazione* del principio attivo in sostanze meno o non tossiche.

La resistenza agli erbici può essere prevenuta o ridotta impiegando una gestione integrata per il [[Gestione delle erbe infestanti|Controllo delle malerbe]]: alternare al diserbo chimico altri metodi fisici o biologici ([[Falsa semina|Falsa semina]], [[Sarchiatura|Sarchiatura]], rotazione e avvicendamento colturale, prevenzione…) così come alternare [[Diserbante|Erbicidi]] con differenti meccanismi d’azione.

