---
aliases: Riproduzione clonale
share: true
---
La [[Riproduzione|Riproduzione]] *asessuata*, tipica ma non esclusiva degli organismi più semplici, è una tecnica riproduttiva che consente la generazione di una prole tramite [[Mitosi|Mitosi]] dell’organismo genitore.

Nelle piante la riproduzione asessuata prende il nome di [[Riproduzione agamica|Riproduzione agamica]] e può essere svolta da qualsiasi individuo di qualsiasi specie.

La riproduzione asessuata, essendo basata sulla mitosi, produce individui identici fra loro e perciò si può definire *riproduzione clonale*.

La riproduzione clonale in base alla specie può avvenire secondo quattro principali modalità, [[Scissione|Scissione]], [[Gemmazione|Gemmazione]], [[Frammentazione|Frammentazione]] e [[Sporulazione|Sporulazione]].

Una modalità particolare di riproduzione asessuata è la [[Partenogenesi|Partenogenesi]] — nei vegetali [[Apomissia|Apomissia]] — dove si ha la formazione di gameti tramite [[Meiosi|Meiosi]] che proseguiranno nello sviluppo senza fecondazione. Si ottiene in questo modo un minima variabilità genetica fra la progenie.

###### Vantaggi e svantaggi della clonazione
Sebbene non generi variabilità genetica la riproduzione asessuata consente di risparmiare energie altrimenti destinate alla [[Gametogenesi|Gametogenesi]] e alla ricerca del partner. È inoltre indispensabile per quelle specie sessili, che quindi non possono muoversi, o per popolazioni che vivono sparse nell’ambiente.
La scarsa o nulla variabilità genetica può inoltre rivelarsi utile negli ambienti stabili nel tempo dove la riproduzione asessuata tende a conservare i tratti che rendono gli individui adatti a vivere in tali habitat.