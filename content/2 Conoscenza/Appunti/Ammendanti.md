---
aliases: Ammendante,
share: true
---
Gli *ammendanti* sono fertilizzanti con funzione [[Ammendamento|Ammendante]] di un [[Suolo|Suolo]].
Presentano un elevato contenuto di sostanza organica e un basso tenore di elementi nutritivi, in particolare di azoto e fosforo.

La bassa densità di nutrienti rende possibile la loro applicazione con densità elevate senza problemi nutritivi o ambientali.

Le fonti di biomassa che costituiscono gli ammendanti possono essere sottoposte a processi di miglioramento e/o trasformazione, quali la [[Digestione anaerobica|Digestione anaerobica]], il [[Compostaggio|Compostaggio]], la separazione delle frazioni liquide e solide, l’essiccamento o il pellettamento.

Gli ammendanti organici più comuni sono:
- [[Letame|Letame]], deiezioni con lettiera essiccate tal quali.
- *Letame artificiale*, paglia più o meno degradata con aggiunta di concimi semplici azotati.
- [[Liquame|Liquame]], seppur prevale l’azione [[Concimazione|concimante]] presenta una ridotta funzione ammendante.
- *Ammendante vegetale semplice non compostato*, materiale vegetale come cortecce, sanse, pule, bucce.
- [[Compost|Compost]]
	- *Vermicompost* da letame (o altri materiali compostati), letame compostato e digerito da lombrichi.
	- *Ammendante compostato verde*, compostaggio di scarti verdi e residui colturali.
	- *Ammendante compostato misto*, compostaggio di scarti organici umidi, rifiuti animali, scarti della lavorazione del legno, reflui e fanghi.
	- *Ammendante torboso composto*, ammendanti compostati con aggiunta di torba.
- *Torbe*
- *Leonardite*
- *Estratti umici e umati solubili*
- *Parte solida di liquami o digestati*

A questi si aggiungono [[Ammendanti di sintesi|Ammendanti di sintesi]] (organici o inorganici); da sottolineare che, legalmente, sono definiti *prodotti ad azione specifica sul suolo*.

Durante la commercializzazione gli ammentandi devono presentare sul cartellino le seguenti informazioni: umidità; [[pH|pH]]; C organico, totale (TOC), estraibile (TEC), umico e fulvico (HA + FA); N, totale, inorganico; Cu e Zn, [[Salinità del suolo|salinità]] (EC).

Nella scelta dell’amendante da impiegare le principali considerazioni sono le seguenti:
- *Umidità*: bassi contenuti di s.s. incidono pesantemente sul trasporto e la distribuzione del prodotto.
- *pH*: generalmente neutro o sub–alcalino (tranne per le torbe acide) non comporta particolari problemi. Valori eccedenti il range 5.5–8.5 andrebbero evitati.
- *Carbonio (C)*: il valore di maggiore importanza, maggior concentrazione di carbonio e maggior grado di umificazione comportano un maggior potere ammendante.
- *Azoto (N)*: tipicamente di scarsa importanza date le ridotte concentrazioni. Lo stesso si applica per gli altri macronutrienti.
- *Rapporto C/N*: importante per valutare la necessità di integrare l’ammendante con concimazioni azotate (se C/N > 10) al fine di evitare la [[Fame di azoto|Temporanea indisponibilità dell'azoto]].
- *Metalli pesanti*: preferibile l’assenza o comunque la minor concentrazione possibile in rapporto al carbonio umico.
- *Salinità (EC)*: a parità di NPK è meglio che sia più bassa.