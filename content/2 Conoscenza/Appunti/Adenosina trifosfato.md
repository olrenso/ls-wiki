---
aliases: ATP
share: true
---
L’*adenosina trifosfato* (ATP) è la principale [[Molecole Energetiche|Molecola energetica]] costituta da adenosina (adenina e ribosio) legata a tre gruppi fosfato.

![|300](c4970bf3d5acdfcd3103b8ecbc33b17b_MD5%201.png)

L’[[Idrolisi dell'ATP|Idrolisi dell'ATP]] comporta la rottura di un legame fosfoanidridico con l’ottenimento di ADP e P<sub>i</sub> o AMP e PP<sub>i</sub> e il rilascio di energia.

L’elevata energia derivante dall’idrolisi dell’ATP è dovuta a tre fattori:
1. Le numerose cariche negative sugli ossigeni dei fosfati genera una repulsione elettromagnetica.
2. Il fosfato (o pirofosfato) è stabilizzato per risonanza.
3. I prodotti presentano un grado di solvatazione maggiore.

Tipicamente l’energia conservata in una molecola di adenosina trifosfato non viene ricavata per idrolisi, tramite quale viene rilasciata sotto forma di calore, ma tramite la partecipazione covalente dell’ATP a una reazione chimica.

In particolare avviene la *fosforilazione* di un substrato, ossia il trasferimento del fosfato su un composto, tramite una [[Meccanismo SN2|Sostituzione nucleofila SN2]], costituendo un intermedio ad elevata energia. Questo a sua volta potrà utilizzare l’energia derivante dalla rottura del legame per svolgere un processo endoergonico.

All’interno del citosol le cariche negative dell’ATP vengono stabilizzate da ioni $\ce{Mg^2+}$ (e/o protoni) e, avendo una cinetica lenta (dovuta a un’elevata energia di attivazione), reagisce raramente con le molecole presenti in soluzione.
L’ATP si può trovare perciò come $\ce{ATP^4-}$, $\ce{HATP^3-}$, $\ce{H2ATP^2-}$, $\ce{MgATP^2-}$, $\ce{MgHATP-}$ o $\ce{Mg2ATP}$.